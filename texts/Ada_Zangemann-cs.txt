# SPDX-FileCopyrightText: 2022 Matthias Kirschner
# 
# SPDX-License-Identifier: CC-BY-SA-4.0

## 0 ##

[[IDX:
toc:Obsah
text:Text
cover:Obálka
other.titlepage:Přední obálka
chapter-01,cover:Přední obálka
chapter-02,page_02:Tiráž
chapter-03,page_04:Ada a Zangemann
chapter-04,page_06:Zangemann a počítače
chapter-05,page_13:Jednoho dne ...
chapter-06,page_18:Skateboardy přestaly fungovat
chapter-07,page_20:Ada a software
chapter-08,page_22:Programování
chapter-09,page_25:Hrozná noc
chapter-10,page_26:První opravdový projekt
chapter-11,page_30:Programováním za svobodu
chapter-12,page_36:Zangemann a prezident
chapter-13,page_39:Protest
chapter-14,page_42:Děti pomáhají vládě
chapter-15,page_44:Nový zákon
chapter-16,page_48:A co Zangemann?
chapter-17,page_50:Poděkování
chapter-18,page_52:O autorovi - Matthias Kirschner
chapter-19,page_53:O ilustrátorce - Sandra Brandstätterová
chapter-20,page_54:Web o knize
chapter-21,page_55:Omalovánky
chapter-22,back_cover:Zadní obálka a synopse
]]

[[I:cover
OBRÁZEK: Ada a Zangemann - Příběh o softwaru, skateboardech a malinové zmrzlině
od Matthiase Kirschnera a Sandry Brandstätterové.
Na převážně vybledlém tmavě tyrkysovém pozadí, v rámečku tvořeném místy zakroucenými bílými linkami, které spojují myš, klávesnici a růžový smartphone, stojí proti sobě Ada a Zangemann oba s rukama v bok na znamení vzdoru. Ada se usmívá a Zangemann se mračí.
Ada má červené tváře a černé vlasy má na pravé a levé straně stažené červenými gumičkami do dvou velkých drdolů. V uších má malé žluté pecičkové náušnice. Je oblečena v kraťasech s vodorovnými tyrkysovými a bílými pruhy, pod žlutým tričkem jí vykukuje krajkovaný lem bílého nátělníku. Tričko i košilka jsou vytažené přes kraťasy. Přes tričko má Ada oblečenou modrou mikinu s kapucí. Na nohou má červené boty s bílými špičkami a podrážkami a nízké bílé ponožky. Jednou nohou stojí na skateboardu a druhou na zemi.
Zangemann má krátké šedé vlasy a hranaté brýle. Na sobě má fialový rolák, světle modré kalhoty s ohrnutými nohavicemi, hnědé boty a bílé ponožky. Na ruce nosí velké moderní hodinky. Nad Zangemannem jsou kleště s červenými rukojeťmi, které přetínají rámeček z bílé linky.
]]


## 1 ##

[[I:ada-p01
ADA A ZANGEMANN
]]

Matthias Kirschner
Sandra Brandstätterová

ADA A ZANGEMANN
Příběh o softwaru, skateboardech a malinové zmrzlině.

## 2 ##

Copyright © 2023 Matthias Kirschner a Sandra Brandstätterová.
Toto dílo je chráněné licencí Creative Commons Attribution-ShareAlike 4.0 International License. Chcete-li si přečíst kopii licence, navštivte
http://creativecommons.org/licenses/by-sa/4.0/ nebo si o ni napište na adresu Creative Commons, PO Box 1866, Mountain View, CA 94042, USA.

<b>Ada a Zangemann: Příběh o softwaru, skateboardech a malinové zmrzlině</b> je překladem z německého originálu Ada und Zangemann: Ein Märchen über Software, Skateboards und Himbeereis, vydaného nakladatelstvím Dpunkt.verlag ve spolupráci s O’Reilly Media, Inc., pod značkou “O’REILLY,” © 2022 Matthias Kirschner and Sandra Brandstätter.

Vydání první

26 25 24 23 22 1 2 3 4 5

ISBN-13: 978-1-7185-0318-2 (print)
ISBN-13: 978-1-7185-0319-9 (ebook)

Vydavatel: William Pollock
Autor: Matthias Kirschner
Ilustrátorka: Sandra Brandstätterová
Vedoucí redaktorka: Jill Franklinová
Produkční redaktorka: Jennifer Keplerová
Redaktorka: Wiebke Helmchenová
Pomoc s barvami: Olga Biryukova, Noémi Sárkányová, Nathalie Scattolonová, Kristina Haidingerová a Jasmin Schlöglová
Návrh obálky: Sandra Brandstätterová a Susan Brownová
Sazba: Maureen Forysová, Happenstance Type-O-Rama

Pro informace o distribuci, velkoobchodním prodeji nebo firemním prodeji kontaktujte prosím přímo vydavatelství No Starch Press, Inc. na info@nostarch.com nebo:

No Starch Press, Inc.
245 8th Street, San Francisco, CA 94103
Telefon: 1.415.863.9900
www.nostarch.com

Záznam o této knize je dostupný v Knihovně Kongresu.

No Starch Press a logo No Starch Press jsou registrované ochranné známky společnosti No Starch Press, Inc. Ostatní názvy produktů a společností uvedené v tomto textu mohou být ochrannými známkami příslušných vlastníků. Místo použití symbolu ochranné známky u každého výskytu chráněného názvu používáme tyto názvy pouze redakčně a ve prospěch vlastníka ochranné známky, bez úmyslu porušit tuto ochrannou známku.

Informace v této knize jsou poskytovány „tak, jak jsou“, tedy bez záruky. Ačkoli při přípravě této práce byla přijata veškerá opatření, autor ani No Starch Press, Inc. nenesou žádnou odpovědnost vůči jakékoli osobě či subjektu za jakoukoli ztrátu nebo škodu způsobenou či údajně způsobenou přímo nebo nepřímo informacemi v knize obsaženými.

Všechny postavy v této publikaci jsou smyšlené a jakákoli podoba s reálnými osobami, živými či mrtvými, je čistě náhodná.

**

Tato kniha od Matthiase Kirschnera (autor) a Sandry Brandstätterové (ilustrátorka) je chráněna licencí <b>Creative Commons CC-BY-SA</b>, což je svobodná kulturní licence.

<b>Můžete</b> sdílet, kopírovat a redistribuovat materiál v jakémkoli médiu nebo formátu. <b>Můžete</b> materiál adaptovat, remixovat, transformovat a vytvářet z něj odvozená díla pro jakýkoli účel, dokonce i komerčně. <b>Musíte</b> zajistit správné přisouzení autorství, poskytnout odkaz na licenci a uvést, zda byly provedeny změny.
<b>Můžete</b> to udělat jakýmkoli přiměřeným způsobem, ale ne způsobem, který by naznačoval, že poskytovatel licence vás nebo vaše použití schvaluje. Pokud remixujete, transformujete nebo vytváříte z materiálu odvozená díla, <b>musíte</b> své příspěvky distribuovat pod stejnou licencí jako původní dílo. (Toto je shrnutí srozumitelné pro lidi a není náhradou za „právní kód“ CC-BY-SA 4.0.)

Poskytovatel licence navíc u remixovaných verzí (odvozených děl) žádá, abyste nijak neměnili osobní poděkování autora a krátké biografie autora a ilustrátorky. Namísto toho prosím tyto části ze své remixované verze úplně odstraňte.

Vydání pod touto svobodnou kulturní licencí bylo možné díky velké podpoře dpunkt.verlag GmbH a O'Reilly Media, Inc. pro německou verzi knihy a No Starch Press pro anglickou verzi. Bohužel, licence Creative Commons jsou stále vzácnou výjimkou u komerčně vydávaných knih a často jsou považovány vydavateli za revoluční a riskantní.

<b>Velké poděkování</b> patří <b>dpunkt.verlag</b> a <small><b>No Starch Press</b></small> za pochopení hodnot svobody softwaru, za čas věnovaný diskusím a pochopení výhod svobodných kulturních licencí a za velkou podporu při vydání této knihy za podmínek, které respektují hodnoty FSFE.

## 2BB ##

<b>Bez omezení, ne bezplatně.</b>

Svobodný software se týká svobod, které se softwarem získáváte, nikoli jeho ceny. Stejně tak vydání knihy pod svobodnou kulturní licencí neznamená, že máte právo získat zdarma kopii knihy nebo e-knihy. Znamená to, že získáváte práva popsaná výše, která umožňují společnosti dále z této knihy těžit, stejně jako by měla těžit ze všech kulturních děl.

Podporujeme vás, abyste podpořili autory, vydavatele a další, kteří se podílejí na tvorbě kultury pod svobodnými licencemi – včetně <b>finanční podpory prostřednictvím nákupů nebo darů</b>.
(https://fsfe.org/donate)
Společnost by měla podporovat ty, kteří respektují svobodu ostatních.

## 3 ##

==== Slide 1

[[I:ada-p03
OBRÁZEK: Matthias Kirschner, Sandra Brandstätterová - ADA A ZANGEMANN -
Příběh softwaru, skateboardů a malinové zmrzliny.
Titulek uprostřed, autoři nahoře vlevo. Dole vpravo je Adin pes. Má
šedivou srst s bílými skvrnami, červený obojek se svítícími
žlutými LED a vrtí ocasem.
]]
Matthias Kirschner
Sandra Brandstätterová

ADA a ZANGEMANN

Příběh o softwaru, skateboardech a malinové zmrzlině.

## 4 ##

==== Slide 2

[B]yla jednou jedna malá holčička a jmenovala se Ada. Její rodina byla tak chudá, že se všechny jejich úspory vešly do jedné sklenice od sušenek. Neměli ani tolik peněz, aby si mohli dovolit skutečný dům. Místo toho bydleli Ada a její malý bratr Alan s maminkou v chatce poblíž vrakoviště na kraji města.

[[I:ada-p04
OBRÁZEK: Ada odchází z domu do školy. Má hnědý batoh se žlutými popruhy.
Nalevo od Ady stojí červené auto, Volkswagen Brouk. Nemá kola a jediný zbylý
světlomet už také visí jenom na drátech. Nalevo před autem mezi květinami leží dvě pneumatiky a dvě krabice. Jedna z nich je dřevěná a uvnitř je převrácený kbelík. Vedle leží prázdná plechovka.
V pozadí je Adina chatrč, ve dveřích stojí maminka s bratrem a mávají Adě na rozloučenou.
Na zemi před nimi sedí pes.
Alan sedí na schodcích do chatrče. Má krátké tmavé vlasy a je oblečený
do bílého trička s krátkými rukávy s červeným lemem a dvěma červenými
pásky na spodním okraji trička. Má modré kraťasy a je bosý.
Adina máma má tmavou rtěnku a černé vlasy svázané bílou stuhou. Má krátké
modré tričko s bílým zakončením, bílé kalhoty a žluté boty.
Adina chatrč je dřevěná. Přední stěna je natřená na bílo. Střecha je pokryta tmavě červenými
vlnitými plechy. Na přední straně jsou kromě dveří ještě dvě okna a další okno je na
levé straně. Na střeše stojí žlutá kachna. Střechou se prodírá bílý komín.
Na levé straně střechy je televizní anténa, od které vede prádelní šňůra, na které visí
zelený nátělník, světle modré kalhoty a bílé kalhotky, přichycené červenými kolíčky na prádlo.
Na pravě straně domu je veranda se solárním panelem na střeše.
Pod verandou je matrace, červený sud od oleje a šedý kufr. Za domem jsou hromady starých věcí, na kterých můžeme rozeznat pračku, auto a mnoho dřevěných prken.
]]

## 5 ##

[[I:ada-p05
IMAGE: Hromádka prestižních časopisů (“Stars“, “Money”, “Největší boháč”) a na titulních stranách je Zangemann a jeho vila.
]]

Daleko odtud, na opačném konci města, žil slavný vynálezce Zangemann. Byl nesmírně bohatý. Jeho konto přetékalo číslicemi a nulami. Zangemann bydlel v obrovském domě s bazénem a tobogánem, se spoustou schodů a věží, se stovkami oken a tolika pokoji, že se v nich často ztrácel i on sám. Zangemannovo sídlo se nacházelo vysoko na kopci a celé město měl pod sebou jako na dlani.

## 6 ##

==== Slide 3

[P]očítače fascinovaly Zangemanna už od dětství. Když byl malý, byly to obrovské stroje, ve kterých se proplétaly dráty a hučely ventilátory. Ve škole pak malý Zangemann často snil o tom, co všechno by s počítači dokázal, kdyby byly jen o něco menší – dost malé na to, aby se vešly do nejrůznějších věcí.
Jako první by zabudoval počítač do svého skateboardu, který by při jízdě vydával parádní zvuky – třeba jako hasičská siréna nebo startující raketa.
A vymyslel by i stroj na zmrzlinu! Počítač by uměl namíchat ty nejlepší příchutě a rovnou by je i prodával. Jeho automaty by stály na každém rohu, takže by si mohl kdykoli skočit pro svou oblíbenou zmrzlinu.
Také by postavil robota na úklid a stroj na třídění stavebnic, aby měl ve svém pokoji vždy krásně uklizeno. Každý den měl nový nápad a nemyslel téměř na nic jiného.

A skutečně – čím byl starší, tím byly počítače menší. Když dokončil školu, byly už tak titěrné, že se vešly do kapsy. A ty nejmenší? Jen na špičku prstu.

## 7 ##

[[I:ada-p07
OBRÁZEK: Zangemann sedící ve školní lavici. Jeho myšlenky jsou znázorněny jako šest bublin s nápady, kam by šlo vložit počítače: systém pro videohovory, reproduktor, pračka, skateboard s rádiovým ovládáním, náramkový počítač a přenosný počítač i s monitorem a klávesnicí. Zangemann má šedé vlasy, nosí brýle a má tmavě fialové tričko s modrými vodorovnými pruhy, modré šortky, hnědé boty a bílé ponožky. Na levém zápěstí má velké moderní hodinky. Na stole je otevřený sešit, žlutá tužka a guma. Na boku lavice visí jeho hnědá aktovka.
]]

## 8 ##

==== Slide 4

„Konečně můžu všechny své nápady uskutečnit!“ jásal Zangemann a pustil se do práce. Zabudoval malé počítače do nejrůznějších zařízení a vylepšil tak jejich praktičtnost. A tyto přístroje pak prodával.

[[I:ada-p08b
OBRÁZEK: Zangemannova originální zmrzlinovačka.
Je světle modrá, podobná automatu na nápoje, ale místo kelímku je zde kornoutek, který se plní zmrzlinou. Nad dávkovačem je monitor, který ukazuje příchuť zmrzliny, která se právě podává. V tomto případě je to ananasová zmrzlina.
Vlevo se nachází otvor pro vkládání mincí, různé tlačítka pro výběr příchutě a otvor pro vracení mincí. Nahoře je kulatý bílý znak s kopečkem cukrově růžové zmrzliny v kornoutku.
Na zadní straně stroje, na chladícím zařízení, je logo ve tvaru písmene „Z“ jako "Zangemann".
]]
Dospělí i děti jeho vynálezy milovali. Děti chtěly mít Zangemannův skateboard a k němu pokaždé ten nejnovější zvuk, aby se s ním mohly jaksepatří chlubit kamarádům na školním dvoře. Mnozí měli také jeho praktické reproduktory. Jakmile se do nich řekl název písně, ta se hned začala přehrávat. Komu ještě nějaké kapesné zbylo, mohl si odpoledne koupit automaticky namíchanou zmrzlinu z originální Zangemannovy zmrzlinovačky. Vypadalo to jako kouzla, ale vše zařizovaly malé počítače, které Zangemann do svých přístrojů vestavěl.
[[I:ada-p08a
OBRÁZEK: Originální Zangemannův elektrický skateboard zanechávající modrou stopu s notami a barevnými kruhy. Z dítěte, které jede na skateboardu, jsou vidět jenom kolena, bílé ponožky a olivově zelené tenisky s bílou podrážkou.
]]

## 9 ##

[[I:ada-p09
OBRÁZEK: Ada kutí ve své improvizované laboratoři.
Ada sedí na převrácené přepravce na lahve a pracuje na opravě nějakého přístroje. Používá k tomu žlutý šroubovák. Na stole dále leží zelené kleště, červené kladivo, bílá zásuvková lišta a ještě další přístroj.
Ada pracuje u stolu, který se skládá z dřevěné desky položené na dvou olejových sudech (jednom šedém a jednom červeném) a menší dřevěné koze. Za Adou je pračka, potrubí a dřevěná deska. Před improvizovaným stolem jsou pneumatiky a starý telefon s rozbitým sluchátkem. Alan přichází k Adě a nad hlavou drží žlutý větrák. Má na sobě bílé ponožky a žluté boty.
]]

I ve škole, kam chodila Ada, byly tyto vynálezy velkým hitem a její spolužáci na skateboardech jezdili sem a tam. Ada ale bývala často smutná – její maminka si nemohla dovolit koupit jí ani skateboard, ani reproduktor, ani zmrzlinu.

==== Slide 5

Naštěstí bydlela hned vedle vrakoviště, kde nacházela rozbité přístroje a rezavé součástky, ze kterých si stavěla parádní věci: krabici od mýdla na sjíždění z kopců, větrnou turbínu či děsivá monstra ze šrotu, která pak společně s bráškou Alanem poráželi. 
Našla tam ale i užitečné věci – třeba starý mobil. Displej byl sice trochu naprasklý, ale to si koneckonců mohla opravit. I když na vrakovišti internet nebyl, mohla se připojit někde jinde.
Tolik ji bavilo stavět a opravovat věci na vrakovišti, že nakonec na skateboardy a zmrzlinu úplně zapomněla.

## 10 ##

==== Slide 6

Protože lidé Zangemannovy vynálezy nadšeně kupovali, stal se brzy nejbohatším člověkem na světě. Za své nesmírné bohatství si pořídil zlatý počítač s klávesnicí osázenou drahokamy a umístil ho do největšího sálu své vily. Odtud pak přes internet řídil všechny ty malé počítače, které zabudoval do svých vynálezů.

Stačilo zmáčknout správnou klávesu a všechny zmrzlinové stroje ve městě začaly vydávat vanilkovou zmrzlinu. Když měl chuť na čokoládovou, jednoduše zadal jinou kombinaci. A když spustil příkaz pro citronovou, vyráběly stroje už jen citrónovou. Zangemann své vynálezy zbožňoval a obdivoval, jak spolehlivě plní každé jeho přání. Lidé sice bývali zklamaní, když jejich oblíbená příchuť zrovna nebyla k mání, ale co naplat – zmrzlina byla alespoň na každém rohu.

[[I:ada-p10
OBRÁZEK: Bílá prodlužovací šňůra připojená do nástěnné zásuvky. Prodlužovací šňůra má lištu se třemi zásuvkami a na ní zelený vypínač. V jedné ze zásuvek je zastrčená šedá elektrická šňůra.
]]

## 11 ##

Bavilo ho mačkat třpytivé klávesy a dívat se, jak lidé s chutí mlsají. Hodiny denně trávil u svého počítače a dlouhým dalekohledem pozoroval město pod sebou – jak přesně jeho stroje plní své úkoly.

[[I:ada-p11
OBRÁZEK: Zangemann sedí před zlatým počítačem ve zlatém křesle s velmi vysokým červeným polstrovaným opěradlem, na jehož vrcholu je „Z“, logo Zangemanna. Má na sobě fialový rolák a světle modré kalhoty. Počítač má čtyři zdobené monitory různých velikostí, na jejichž zadní straně je logo. Počítač je zabudován do drahého dřevěného stolu, ze kterého vychází šedý kabel, jenž je připojen k prodlužovací šňůře z předchozí stránky.
]]

## 12 ##

==== Slide 7

Když zrovna neseděl u svého zlatého počítače, vymýšlel Zangemann další a další přístroje s mikropočítači a posílal je na trh.
Postavil pračky, které uměly poslat zprávu na mobil, jakmile se prádlo vypralo. Vysavače, které místo hlučného funění hrály veselou hudbu. Lampy, které se rozsvítily lusknutím prstů. A dokonce auta, která uměla navigovat do nejbližšího supermarketu.

[[I:ada-p12
OBRÁZEK: Pohled na město s domy a obchody, uprostřed je ulice směřující doprava. Po silnici jede malé červené auto a v protějšímu pruhu cyklista v modrém dresu.
Po ulici chodí děti i dospělí,  jezdí na skateboardech, někteří jedí zmrzlinu, zatímco jiní si ji teprve kupují z originálních Zangemannových strojů.
]]

Brzy byl Zangemannův počítač zabudovaný skoro v každém zařízení. Ne všechno, co vymyslel, bylo nakonec tak praktické, jak se zdálo. Ale to nevadilo – lidé od něj kupovali úplně všechno.
Takový byl zkrátka svět. Každý chtěl mít zařízení od Zangemanna, největšího vynálezce na světě.

## 13 ##

Jednoho dne si Zangemann řekl: „Dneska si své vynálezy prohlédnu zblízka!“
Odložil dalekohled a plný očekávání se vydal po schodech dolů do města, aby si osobně užil, jak skvěle jeho přístroje fungují.

[[I:ada-p13
OBRÁZEK: Zangemann schází po schodech ze svého sídla na kopci směrem k městu.
Zangemannův dům stojí na kopci. Přední část je modrá s velkými okny; věže jsou tmavě modré a z jednoho okna vede žlutý tobogán, který ústí ve velkém bazénu se dvěma palmami. Střechy jsou červené a na nejvyšší věží je instalována anténa. Po stranách schodů vedoucích z kopce dolů rostou stromy.
]]

## 14 ##

„Možná mě cestou napadne něco nového. Pravda, poslední nápady nebyly tak užitečné jako ty první... Ale mé zmrzlinové stroje jsou a zůstanou nepřekonatelné,“ pomyslel si pyšně, když míjel skupinku lidí s kokosovou zmrzlinou – jedinou příchutí dne.

==== Slide 8

Byl úplně zabraný do svých myšlenek, když najednou – BUM! Něco mu prudce narazilo do holeně.

[[I:ada-p14
OBRÁZEK: Zangemann po incidentu s dítětem. Zangemann křičí bolestí a oběma rukama se drží za holeň. Dítě má hnědé vlasy, které vlají v proudu Zangemannova křiku. Na sobě má světle modrou mikinu s kapucí a tmavě zelené kalhoty. V ruce drží Zangemannův elektrický skateboard červené barvy.
]]

## 15 ##

Zaskučel bolestí a rozhlédl se. Před ním stál malý kluk s vyděšeným výrazem a pod paží svíral Zangemannův elektrický skateboard.
„Promiňte, to jsem nechtěl,“ koktal, ale Zangemann ho už neposlouchal.

Se zamračenou tváří se belhal pryč. Vtom se zničehonic ozvala hlasitá hudba. Tak hrozný rámus ještě nikdy neslyšel! Rozhlédl se – a uviděl dítě na druhé straně ulice, jak drží reproduktor jeho vlastní výroby.
Dítě vypadalo spokojeně, ale Zangemannovi se z toho spustila strašná bolest hlavy a jeho vztek jen rostl.
Tak takhle si svou procházku rozhodně nepředstavoval!

[[I:ada-p15
OBRÁZEK: Reklamní plocha s reklamou na Zangemannův elektrický skateboard a Zangemannovu pračku. Nalevo stojí reklamní stojánek s reklamou na Zangemannovu zmrzlinu. Učitelka matematiky, paní Gernetová, prochází kolem billboardů. Paní Gernetová je starší dáma s krátkými bílými kudrnatými vlasy. Má na sobě světle zelenou košili,  khaki zelený svetr, tmavě hnědé 3/4 kalhoty a světle zelené boty na podpatku. Přes rameno nese fuchsiovou kabelku. Tlačí malý nákupní vozík, ve kterém sedí malý jezevčík s obojkem a známkou.
]]

## 16 ##

==== Slide 9

Zangemann se na děti strašlivě rozhněval. Jak mohly takhle zneužít jeho vynálezy!
Nemohl usnout, a tak si uprostřed noci sedl ke svému zlatému počítači.
Všem malým počítačům ve skateboardech zadal příkaz, aby na chodnících přestaly fungovat.
Reproduktorům přikázal, že nesmějí hrát nahlas, pokud nehrají jeho oblíbené melodie. A aby si spravil náladu, hned si nechal pár svých oblíbených kousků zahrát.

[[I:ada-p16
OBRÁZEK: Město ve večerních hodinách, s domy, kostelem a dvěma pouličními lampami. Z oken domů vycházejí komixové bubliny znázorňující Zangemannovy vynálezy, které si obyvatelé koupili: pračka, žlutý vysavač a červené auto. Všechny vynálezy jsou on-line, což ukazují plné čárky síťového připojení.
]]

## 17 ##

[[I:ada-p17
OBRÁZEK: Pokračování předchozího obrázku, kde je v pozadí kopec s Zangemannovým domem, ze kterého anténa vysílá signály pro ovládání různých zařízení. V dalších bublinách jsou: červený elektrický skateboard, žárovka, zmrzlinový stroj a toaleta. Všechny přijímají příkazy od Zangemanna.
]]

## 18 ##

==== Slide 10

Další den to ve škole u Ady pořádně vřelo. Skateboardy po cestě přestaly fungovat – najednou se jim všechna kolečka zastavila. A také reproduktory skoro nehrály. Nešlo je zesílit. Děti nechápaly, co se stalo.

[[I:ada-p18
OBRÁZEK: Pět dětí ze školy, které se marně snaží rozjet své skateboardy. Dvě dívky mají na hlavách přilby, jedna modrou a druhá červenou. Malá dívka s hnědými vlasy svázanými do dvou culíků se žlutými gumičkami klečí a snaží se přijít na to, proč skateboard její kamarádky s červenou helmou nefunguje. Čtyři děti mají na zádech batohy, zatímco malá dívka s červenou helmou nechala svůj batoh opřený o lavičku, na které je žluté jablko a světle modrá láhev s motivem bílého květu na ní.
]]

## 19 ##

I když Ada žádný z těch vynálezů neměla, taky ji překvapilo, že přestaly fungovat.
Neměla ale moc času nad tím přemýšlet – byla ponořená do svých vlastních projektů.
Ze tří rozbitých kol složila jedno nové a darovala ho mamince, aby nemusela jezdit autobusem do práce.
Bráškovi zase sestavila reproduktor, aby si mohl večer sám pouštět pohádky, než se maminka vrátí z práce.

[[I:ada-p19
OBRÁZEK: (Detail) Přemýšlející Ada, s batohem na zádech, jednou rukou si hladí bradu.
]]

Po pár dnech první šok ve škole opadl. Skateboardy sice na chodníku pořád nefungovaly, ale na školním dvoře se s nimi jezdit dalo. Hudba z reproduktorů byla sice tichá, ale hrála.
Jenže odkudsi z dálky se ozývala zvláštní, pompézní pochodová melodie – hlasitá a protivná.
Dětem lezla na nervy.

## 20 ##

==== Slide 11

[A]din nejoblíbenější den byla středa.
To je maminka – Adu i Alana – vyzvedávala ze školy a společně šli do knihovny.
Ada tam mířila rovnou do technického koutku. Byly tam knihy plné nákresů a návodů na nejrůznější pokusy a experimenty.
V nich Ada objevovala, jak různé přístroje fungují.
A co bylo nejlepší – v knihovně se mohla pomocí svého starého mobilu připojit na internet.
Bylo tam tolik věcí k objevování!
Lidé na internetu sdíleli své nápady a tipy na opravy, aby pomohli ostatním.

Jednoho odpoledne narazila Ada na dvě nová slova: hardware a software.
Hardware – to bylo něco, co už znala: elektronická zařízení, která mohla vzít do ruky a z nich něco sestavit.
Ale software? To bylo nové.
Rychle zjistila, že jde o pokyny, které říkají přístrojům a počítačům, co mají dělat.
V některých knihách se těmto pokynům říkalo také programy nebo kód.
Například: program mohl říct reproduktoru, jakou písničku má přehrát a jak nahlas.

A to bylo na tom nejúžasnější – že si mohla se softwarem hrát úplně stejně jako s hardwarem!
Na hardware byl potřeba šroubovák nebo kladívko, ale software stačilo psát – řádek za řádkem.
A k tomu existoval i speciální jazyk – programovací jazyk.
Ada si uvědomila, že díky softwaru může svoje vynálezy vylepšit ještě víc.
Rozhodně se ten jazyk chtěla naučit!

## 21 ##

[[I:ada-p21
OBRÁZEK: Počítačová obrazovka, na které svítí prvky programovacího jazyka: “while num > 0“, “init“, “sx=42“, “for“,
“v**3“.
Ada píše na bílé klávesnici připojené modrým kabelem, zatímco druhou rukou sahá na
obrazovku, aby změnila program (“print(msg)”, “a+b+c+d=e”,
“if”, “break”, “continue”, “exit()“). Vedle klávesnice leží tužka a guma.
]]

## 22 ##

==== Slide 12

[V] následujících týdnech trávila Ada každé odpoledne v knihovně. Četla knihy a webové stránky, které vysvětlovaly, jak funguje programování.
Připadalo jí to, jako by se učila tajný jazyk – podobně jako když se ve škole biflovala slovíčka. Učila se s nadšením! Její úplně první program zněl:
„Udělej, aby tahle lampa blikala!“ Samozřejmě to chtěla hned vyzkoušet. Na vrakovišti připojila mobil k malé lampičce a do telefonu napsala řádky kódu, které si poznamenala…
    
Ale nestalo se nic. Ada chvíli přemýšlela, kde mohla udělat chybu. Udělala pár drobných změn, zkusila to znovu – a najednou: „Jooo!“ Lampička zablikala. Zapnuto, vypnuto, zapnuto, vypnuto. Ada zírala na světlo a nemohla uvěřit svým očím. Právě napsala svůj první program!

Byla naprosto nadšená. V hlavě se jí začaly rojit nápady, co všechno by mohla vytvořit. Stačilo správně napsat program – a její vynálezy by ji poslouchaly na slovo. Nebyla to úplně hračka, ale po několika týdnech už zvládla i praktický program: Alanův reproduktor se po půlhodině automaticky vypnul, když bratříček usnul.

## 23 ##

[[I:ada-p23
OBRÁZEK: Ada se učí programovat. Píše na klávesnici položené na šedé podložce, která je připojena k smartphonu modrým kabelem. Smartphone je spojen červeným drátem s tištěným spojem, na kterém bliká žlutá LED dioda. Smartphone je napájen transformátorem připojeným k prodlužovací šňůře šedým kabelem. Na stole jsou také tři knihy, z nichž jedna je otevřená, psací podložka a tužka, kleště, lepidlo, pájka a odpojená páječka.
]]
A hned dostala další nápad – tentokrát něco opravdu velkého.
Bude to pořádný projekt, možná na celé letní prázdniny… Nemohla se dočkat!

## 24 ##

[[I:ada-p24
OBRÁZEK: Zangemann má ruce zkřížené na prsou a zamyšleně hledí ven z okna svého domu, na který dopadají sluneční paprsky.
]]

## 25 ##

==== Slide 13

[O]d té hrozné procházky Zangemann každou noc špatně spal. Když večer ulehl do postele, hlavou mu vířily obrovské starosti: „Ach ne, mé úžasné vynálezy! Nemůžu přece dovolit, aby si s nimi všichni jen tak hráli. Co všechno by se mohlo stát! A přitom jsem to všechno tak pečlivě naplánoval.“ Převaloval se celou noc a přemýšlel, jak to zastavit.

Ráno vstal s bolavou hlavou a učinil rozhodnutí. Takhle to dál nejde! Sedl ke svému zlatému počítači a začal psát – jeden program za druhým. Každému zařízení určil, co smí a co nesmí dělat. Konec chaosu!

Když měl hotovo, poslal všechny nové příkazy do svých vynálezů. Reproduktorům přikázal, aby hrály jen jeho oblíbenou hudbu – a jen tehdy, když je v doslechu. Zmrzlinovým strojům zakázal prodávat zmrzlinu odpoledne. Co kdyby mu kápla na kalhoty, až půjde na procházku? Celý den seděl u počítače a psal a psal a psal ...

## 26 ##

==== Slide 14

[L]etní prázdniny byly už v půlce. Ada stála před svým velkým projektem a drbala se zamyšleně na hlavě. Ze starých součástek postavila skateboard a připojila k němu motor, který roztáčel kola. Díky tomu by mohla jezdit do knihovny nebo na vrakoviště mnohem rychleji. Byl to skvělý nápad – jenže nefungoval. Jakmile si stoupla na prkno a zmáčkla tlačítko „Start“, kola se roztočila příliš rychle. Ada z prkna pokaždé spadla. Zkoušela všechno možné, ale udržet se na něm prostě nešlo.

Když spadla na zadek asi po sto padesáté, rozhodla se zajít do knihovny – tam přece vždycky našla odpovědi. A opravdu. Na internetu narazila na program, který někdo napsal pro svou elektrickou koloběžku. Ta se rozjížděla pomalu – přesně jak Ada potřebovala. Ada si program stáhla do mobilu. 

Jakmile se vrátila na vrakoviště, upravila několik řádků kódu a přepsala ho pro svůj skateboard. Zkoušela to znovu a znovu. Až poslední den prázdnin se Ada znovu postavila na prkno, zmáčkla „Start“ a ... skateboard se pomalu rozjel. Pak zrychlil. Fungovalo to! Zabrzdila – a to fungovalo taky! Ada radostí vykřikla a vyrazila do parku.

## 27 ##

[[I:ada-p27
OBRÁZEK: Ada uhání na svém elektrickém skateboardu po chodníku. Adin skateboard je modrý, s šedými a růžovými kolečky; elektronická část je umístěna nad skateboardem (na rozdíl od Zangemannových skateboardů, kde je elektronika umístěna pod). Ada drží v obou rukou dálkové ovládání s krátkou anténou, aby ho mohla řídit. Za Adou jdou Marie a Toni, kteří nesou své skateboardy v podpaží a s úžasem sledují, jak Ada sviští před nimi.

Marie má dlouhé tmavé vlasy spletené do dvou copů sepnutých oranžovými sponkami, žluté náušnice, fuchsiové tričko s bílými rukávy s fialovými vodorovnými pruhy, bílou sukni, bílé a žluté tenisky, bílé ponožky, bílý klobouk se žlutými stranami a světle fialový batoh. Místo pravé nohy má Marie modrou protézu. Její skateboard je modrý se žlutými kolečky.

Toni má zrzavé vlasy krátce ostříhané po stranách. Má na sobě modrou mikinu, tmavě zelené kalhoty a bílé boty. Má červený batoh s bílými prvky a popruhy. Jednu ruku má u úst, jakoby přemýšlel. Jeho skateboard je fialový s oranžovými kolečky.

Opačným směrem jde po chodníku otec se synem: otec má na sobě modré kostkované sako a modré kalhoty a drží hnědou aktovku. Usmívá se na Adu.

Jeho syn má modrou košili, modré kraťasy, bílé boty, hnědý batoh a červeno-bílou čepici. V podpaží drží žlutý Zangemannův skateboard se světle hnědými kolečky a směje se na Adu.
V pozadí je pekárna s velkými okny, skrz které je vidět chléb. Na straně za rohem má zeleno-bílou pruhovanou markýzu a také reklamní ceduli s menu. Na zdi visí vývěsní štít ve tvaru preclíku. Na silnici je louže, která odráží modrou oblohu.
]]

## 28 ##

==== Slide 15

Když se Ada po prázdninách objevila ve škole na svém elektrickém skateboardu, ostatní děti jen zíraly. O velké přestávce ji obklopili zvědaví spolužáci. „Jak to, že můžeš jezdit po chodníku?“ ptali se překvapeně.

[[I:ada-p28
OBRÁZEK: Ada stojí na svém skateboardu obklopena dětmi. Na jednom konci je Marie, která ukazuje na Adin skateboard a něco říká. Vedle ní stojí Konrad s krátkými blond vlasy, tmavě šedou helmou, brýlemi, zeleným tričkem s bílým límečkem a manžetami, světle modrými kalhotami s bílými manžetami a šedými botami s bílými podrážkami. Má červený skateboard s oranžovými kolečky. Za Adou stojí další čtyři děti. Na druhém konci stojí Toni a usmívá se. Jednou rukou si sahá na bradu, zatímco v druhé ruce za šňůrky drží žlutou helmu.
]]

## 29 ##

Ada se zamyslela. „Myslím, že to není samotným skateboardem, ale tím, co je naprogramované vevnitř – softwarem. Pravděpodobně je tam nastaveno, že nesmí jezdit po chodníku. Ale to se dá změnit!“

Večer si Ada vzala do parády skateboard svého spolužáka Toniho. Pracovala tajně dlouho do noci – a ráno už Toni znovu svištěl po chodníku. Jenže skateboard přestal vydávat zvuky, které do něj rodiče koupili. Místo nich se každých deset minut ozval zvláštní zvuk, jako kdyby si někdo pořádně říhnul. Ada věděla, že do programu se občas chybička vloudí.

A Toniho říhající skateboard nakonec všechny dost pobavil.

[[I:ada-p29
OBRÁZEK: Skákací panák nakreslený křídou na asfaltu. V řadě, uvnitř čtverců, jsou čísla 1, 2; 3 a 4 vedle sebe; 5, 6; a 7 a 8 vedle sebe. Číslo 9 není uvnitř čtverce, ale uvnitř širšího půlkruhu za čtverci s čísly 7 a 8.
Mezi číslem 1 a číslem 2 je modrá láhev s bílými puntíky.
Žlutý Zangemannův skateboard s oranžovými kolečky stojí tak, že zakrývá číslo 1.
]]

## 30 ##

==== Slide 16

[K]aždé odpoledne teď chodilo za Adou na vrakoviště víc a víc dětí. Ada jim pomáhala upravit programy v jejich skateboardech. Některé děti byly novými možnostmi naprosto nadšené. Neuvěřitelné, co všechno se dalo dělat pomocí programovacího kódu! Všechny se chtěly od Ady naučit co nejvíc o tom tajemném jazyku, kterým se ovládají stroje. A brzy už mohly jezdit se svými skateboardy zase, kamkoli chtěly.

==== Slide 17

A to nebylo všechno! Díky softwaru mohly teď děti svým skateboardům přidávat nové a zábavné funkce. Marie připevnila na prkno barevná LED světýlka, která měnila barvu podle rychlosti jízdy. A Konrad si nainstaloval staré vrtule, díky kterým byl ještě rychlejší. 

[[I:ada-p30
OBRÁZEK: Zelená baterie s červenými a žlutými dráty, prodlužovačka, lepidlo, rolička pájky a dvě tužky.
]]

## 31 ##

Ada, Toni, Marie a Konrad teď trávili spoustu času na vrakovišti. Dokonce si tam zařídili vlastní dílnu, kde celé hodiny vylepšovali své programy. A při tom poslouchali hudbu z reproduktorů, které Ada kdysi postavila pro Alana. „Reproduktory tvého bráchy jsou mnohem hlasitější než ty naše,“ poznamenal Toni, zatímco si na helmu připevňoval rychloměr. „To bude určitě tím softwarem,“ řekla Marie.

A tak změnili program i v reproduktorech. Pak hudbu zesílili, jak jen to šlo – a začala divoká taneční párty!

[[I:ada-p31
OBRÁZEK: Šroubovák s oranžovo-šedou rukojetí, červené kleště a tři LED: žlutá, zelená, růžová.
]]

## 32 ##

[[I:ada-p32
OBRÁZEK: Dílna na vrakovišti pod verandou Adina domu. Ada sedí na bedně od minerálek, jednu nohou ohnutou pod sebou, a používá páječku. Vedle ní stojí Konrad a rozebírá reproduktor.
Marie sedí na dvou pneumatikách, opírá si ruku o stůl a o svůj převrácený skateboard, ze kterého trčí dráty. Mluví s Alanem, který stojí s rukama opřenýma o stejný stůl.
Na stole jsou také kleště, dva klíče, cívka s pájkou, plechovka modré barvy (trochou barvy je pokapán i stůl), džbán a dvě sklenice s růžovým nápojem. Toni testuje svůj skateboard s přidanými žlutými křídly a ventilátorem. Skateboard krkne.
]]

## 33 ##

[[I:ada-p33
OBRÁZEK: Marie a Adina máma tančí tváří v tvář. Alan, Ada a Konrad tančí v kruhu.
Vpravo hraje reproduktor,  který postavený na sudu od oleje. Vedle reproduktoru tančí na prkně dvě myši. Toni skáče přes pneumatiky. Adin pes vyje a z jeho tlamy vycházejí dvě pokroucené osminové noty.
]]

## 34 ##

[[I:ada-p34
OBRÁZEK: Ruce drží nádherné zmrzlinové kornouty:
modrá zmrzlina s čokoládovým srdcem navrchu, ve kterém je žluté srdce uprostřed, a šlehačkou na vrcholu čokolády, zelená zmrzlina s barevnými hvězdičkami a okurkou napíchnutou na tyčce,
růžová zmrzlina ve tvaru ryby, zmrzlina ve tvaru pyramidy s bonbóny, čokoládovým sirupem a třešní navrchu, duhová zmrzlina se žlutým deštníkem, modrá zmrzlina ve tvaru ducha s bonbóny na povrchu.
]]

## 35 ##
==== Slide 18

[K]aždé odpoledne si Ada a její kamarádi vymýšleli, co nového podniknou. Z jedné staré zmrzlinovačky postavili úplně nový stroj, který vyráběl zmrzlinu ve všech možných barvách a tvarech – hranatou, srdíčkovou, dokonce i pyramidovou! Byla malinová, jahodová, duhová, s posypem a čokoládou… A chutnala stokrát líp než ta ze Zangemannových automatů.

Někdy dokázali pomoct i dospělým. Toni přeprogramoval tatínkův žehlící stroj, aby zase žehlil kravaty. Zangemann totiž kravaty nesnášel, a tak to strojům zakázal. Pro paní řidičku autobusu postavili zavlažovač z hadic a starého počítače – aby jí rostliny v létě nevyschly. A školníkovi upravili vysavač tak, aby poznal pohozené hračky a nevsál je.

A někdy tvořili prostě jen pro zábavu. Například vymysleli prdící modul do židle paní Gernetové, učitelky matematiky. Kdykoli si sedla, ozval se malý prd. Paní učitelka sice vždycky nadávala, ale Ada byla přesvědčená, že se nad tím potají usmívá.

## 36 ##

==== Slide 19
[J]ednoho dne si Zangemann všiml, že některé počítače už neposlouchají jeho příkazy. Vyděsil se – a vztekem téměř explodoval. Okamžitě zavolal prezidentovi a přeskakujícím hlasem do telefonu křičel: „Někdo přepisuje programy v mých zařízeních! To je nepřijatelné – to jsou přece moje vynálezy! A je nebezpečné, když si každý může s počítačem dělat, co se mu zlíbí. Musí se to zakázat zákonem!“

Prezident nechtěl Zangemanna rozhněvat – vždyť všechny vládní počítače naprogramoval právě on. Bez nich by stát vůbec nefungoval. A tak parlament přijal nový zákon, přesně podle Zangemanna: „Všechny počítače, které neposlouchají Zangemanna, jsou zakázány! Kdo jeho zařízení přeprogramuje, musí zaplatit pokutu 500 000 zlatých!“

## 37 ##

[[I:ada-p37
OBRÁZEK: Prezident přijímá telefonát od rozzuřeného Zangemanna.
Videotelefon se skládá ze starého červeného Zangemannova telefonního přístroje s otočným číselníkem, připojeného k monitoru. Na monitoru se objevuje Zangemannův obličej, zatímco z telefonu vychází žluté blesky Zangemannova hromového hlasu. Prezident drží sluchátko na délku paže.

Prezident má bílé vlasy, nosí světle modrou košili, červenou kravatu a modré sako se žlutými knoflíky. Sedí na zelené židli s bílými svislými pruhy, a jeho druhá ruka spočívá na stole. Tam, kromě videotelefonu, leží listy s textem a otevřené fialové plnicí pero.

Prezident má před sebou načatý sendvič s masem, sýrem, zeleninou a dvěma olivami na párátku, položený na modrém ubrousku s bílými pruhy.
]]

## 38

==== Slide 20
Když se Ada a její přátelé dozvěděli, co Zangemann provedl, pořádně se rozzlobili. „To je tak nespravedlivé! Naše skateboardy jsme si přece sami postavili i naprogramovali. Teď jsou mnohem lepší – a nenecháme si je vzít!“ 

Všichni se sešli u jednoho z vlastnoručně přestavěných zmrzlinových strojů a přemýšleli, co s tím. Bylo jasné, že proti novému zákonu musí něco podniknout. A tak vymysleli plán...

[[I:ada-p38
OBRÁZEK: Plechovky s barvou (zelená, modré a růžové). Štětec se žlutou barvou,
světle zelený označovač a svinutý transparent, na kterém ulpělo něco modré barvy.
]]

## 39 ##

==== Slide 21

[D]ruhý den do školy nešli. Místo toho se Ada a její kamarádi vydali na skateboardech k parlamentu – s velkými barevnými transparenty v rukou. Některé z nich večer ozdobili LED světýlky, která teď jasně blikala. Reproduktory propojili, aby bylo jejich poselství slyšet v každé ulici. Zvědaví kolemjdoucí se zastavovali a ptali se: „Proč protestujete?“ „Za svobodu softwaru!“ odpověděly děti sborově – a vyprávěly svůj příběh. Dospělí uznale přikyvovali – a i prezident si zvědavě prohlédl plakáty, když vstupoval do budovy.

A ani další dny nepřestali. Ada a její přátelé se znovu usadili před parlamentem. Tentokrát už nebyli sami – přidali se spolužáci, kterým Ada upravila skateboardy. Dorazil i Toniho otec a další dospělí. Všichni chápali, že vynálezy těchto dětí jsou k užitku.

[[I:ada-p39
OBRÁZEK: Kapky žluté a zelené barvy na zemi a žluté, červené, modré, zelené a hnědé voskovky. Poslední tři v šedé lepenkové krabičce.
]]

## 40 ##

Každým dnem přibývalo víc a víc protestujících. Přijela i řidička autobusu, které děti pomohly s rostlinami – a hlasitě troubila, aby si všimli i ostatní. Školník přivedl několik svých přátel. A Toniho otec dorazil se svými kolegy – všichni měli perfektně vyžehlené kravaty. Dokonce i paní Gernetová, učitelka matematiky, se objevila mezi protestujícími. Dav rostl každým dnem a po pár týdnech už se neprotestovalo jen v Adině městě. Demonstrace vypukly po celé zemi.

[[I:ada-p40-41
OBRÁZEK: Skupina protestujících. Mezi nimi jsou:
Adina matka držící Alana za ruku a zvedající růžovou zmrzlinu;
tři kolegové Toniho otce oblečení v kravatách;
dvě děti držící transparent „Udělete si domácí úkol, pane prezidente, a my uděláme ten náš!“;
robot s pásovým podvozkem, žehličkami místo nohou, elektrickým větrákem jako břichem, monitorem jako hlavou a metlou jako jednou rukou, který v druhé ruce drží modrou zmrzlinu;
dva rodiče držící transparent „Programováním za svobodu“;
dáma držící elektronický nápis „Je tu kód B“;
dva malí ptáci létající nad hlavami;
učitelka matematiky, paní Gernetová, která vložila do svého vozíku ceduli s nápisem „Jsou mladí a potřebují kód!“ Její pes ve vozíku štěká;
Ada a Konrad nesou transparent „Neničte naši techniku!“ Marie a Toni jdou pod transparentem a Marie mluví do megafonu, který drží v ruce;
Adin pes má nyní červený postroj se zářivými žlutými LED diodami, který ladí s jeho obojkem.
]]

VELKÝ NÁPIS: "Udělejte si domácí úkol, pane prezidente, a my uděláme ten svůj!"

## 41 ##

[[I:ada-p40
OBRÁZEK: Detail předchozího obrázku: dvě děti nesou transparent "Udělejte si domácí úkol, pane prezidente, a my uděláme ten svůj!"
]]
[[I:ada-p41
Ada a Konrad nesou transparent “Neničte naši techniku!” Marie a Toni jdou pod transparentem a Marie mluví do megafonu, který drží v ruce. Adin pes má nyní červený postroj se zářivými žlutými LED diodami, který ladí s jeho obojkem.
]]

TRANSPARENT UČITELKY: "Jsou mladí a potřebují kód!"

STŘEDNÍ TRANSPARENT: "Neničte naši techniku!"

## 42 ##

[A]da protestovala před parlamentem každý týden. I v lijáku. Ať pršelo nebo svítilo slunce, nikdy nechyběla. Když prezident jednou procházel kolem promočených dětí, nemohl si pomoct – jejich vytrvalost ho dojala. Zastavil se a zeptal se: „Proč tu každý den sedíte? Co tím chcete říct?“ 

Ada se postavila a klidně odpověděla: „Chceme sami rozhodovat, co smíme a nesmíme dělat se svými počítači.“ A její přátelé a kamarádky vykřikli sborově: „Bez kódu se nedá žít! Bez kódu se nedá žít!“

Prezident se zahleděl do odhodlaných dětských tváří. A měl-li být upřímný – i on by si přál, aby vláda rozhodovala o svém softwaru sama. Jenže programování nerozuměl, a tak vše nechával na Zangemannovi. Zamyšleně vešel do parlamentu.

==== Slide 22

[[I:ada-p42
OBRÁZEK: Jeden z Adiných přátel leží na břiše, s jednou nohou ve vzduchu, a píše na notebooku. Má vlnité hnědé vlasy rozdělené uprostřed, červenou mikinu, modré kalhoty a bílé ponožky, ale žádné boty. Vedle počítače je zelený hrnek a dvě otevřené knihy.
]]

Další den pozval prezident Adu a její přátele do své kanceláře. „I my chceme rozhodovat o svém vlastním softwaru,“ řekl. „Ale k tomu musí být vláda nezávislá na Zangemannovi. Můžete mi vysvětlit, co víte o počítačových programech?“ Děti mu nadšeně vyprávěly, jak software funguje a co všechno s ním dokážou. Prezident jen užasle naslouchal.

## 43 ##

Díky těmto novým znalostem mohla vláda začít vyvíjet svůj vlastní software – bez Zangemanna. Prezident ihned svolal poradce a společně s dětmi diskutovali o tom, co všechno by šlo změnit a zlepšit.  Toho večera se děti vracely domů pyšné a spokojené. Konečně se něco dělo. Jejich protest měl smysl!

[[I:ada-p43
OBRÁZEK: Ada a její přátelé v kanceláři prezidenta. Ada přeprogramovává prezidentův počítač.
Toni nastavuje reproduktor pro prezidentovu sekretářku. Marie a Konrad sedí na podlaze a povídají si, Marie má na klíně notebook s nálepkou loga FSFE (tři hvězdy: hráškově zelená, nebesky modrá a mořsky modrá).
Na podlaze je miska s bonbóny a talíř se zmrzlinou. Prezidentův telefon zvoní, ale nikdo ho nezvedá.
]]

## 44 ##

[N]ásledující ráno zazvonil vládní telefon. Volal Zangemann – naštvanější než kdy jindy. „Beze mě vám ty počítače nepojedou!“ hřímal. Ale prezident se jen usmál, vzal sluchátko a zavěsil. Ten den telefon zvonil ještě mnohokrát, ale nikdo ho nezvedl. Prezident měl totiž schůzku s Adou, Tonim, Marií, Konradem a týmem vládních expertů.

[[I:ada-p44
OBRÁZEK: Herold, který má na sobě klobouk s perem, troubí na trubku, na které visí červený prapor.
]]


V dalších dnech společně pracovali od rána do večera a navrhovali první programy pro vládní systémy. Zangemannovy telefonáty je už nerušily. Toni přišel s nápadem přeprogramovat linku – a tak když Zangemann zavolal, ozvalo se jen: „Vláda chce používat jen software, který může volně používat, chápat, šířit a vylepšovat. Děkujeme za zavolání.“

==== Slide 23
Po mnoha týdnech k tomu konečně došlo. Parlament zrušil starý Zangemannův zákon! Místo toho bylo vyhlášeno:

## 45 ##

„Všichni lidé mohou sami programovat své počítače, pokud se přitom budou řídit ostatními zákony.“ A kromě toho byl zaveden nový školní předmět: Počítače a programování.

[[I:ada-p45
OBRÁZEK: Prezident s Tonim, Konradem, Marií, Adou a heroldem hrajícím na trubku.
Marie stojí na vrcholu žebříku a mluví do mikrofonu.
Konrad pevně drží žebřík, na kterém Marie stojí.
Ada stojí na židli a drží kopii nového zákona s pečetí.
Adin pes sedí před ní.
]]

## 46 ##

==== Slide 24
Ten večer se konala velká slavnost. Sešli se Ada, Alan, děti ze školy i jejich rodiče, prezident, paní Gernetová, řidička autobusu i školník. Ulice byly vyzdobené, hrála hlasitá hudba – a všichni si pochutnávali na zmrzlině ve všech možných barvách a tvarech.

[[I:ada-p46
OBRÁZEK: Večerní párty.
Děti drží zmrzlinu a balónky s nápisem „I love FS (I love Free Software)“;
další děti jezdí na skateboardech;
mezi lampami jsou natažené provazy se žlutými a oranžovými vlaječkami;
z velkého reproduktorového systému hraje hudba;
paní Gernetová drží růžovou zmrzlinu ve tvaru stromu se žlutou hvězdou na vrcholu;
Adina máma tančí s nějakým pánem.
]]

## 47 ##

Zatímco ostatní slavili až do noci, Ada, Toni, Marie a Konrad se tiše vytratili a zamířili do své dílny. Měli hlavu plnou nových nápadů – a nemohli se dočkat, až se do nich pustí.

[[I:ada-p47
OBRÁZEK: Prezident, sekretářka a další lidé kolem stolu si užívají bláznivou zmrzlinu,
žluté a oranžové vlajky pokračují z předchozího obrázku,
malá dívka, která si právě vzala růžovou zmrzlinu ve tvaru ducha z upraveného zmrzlinového stroje,
Adin pes, Konrad, Marie, Ada a Toni se potichu vytrácejí z oslavy.
]]

## 48 ##

==== Slide 25

[A] Zangemann? Od té doby o něm nikdo neslyšel. Možná dodnes zuří ve své obrovské vile a mračí se před svým zlatým počítačem. Možná se už ani neodvažuje vyjít na ulici – a dokonce zalepil všechna okna svého domu, aby nemusel vidět, co všechno lidé s jeho vynálezy dělají. Ale možná… možná se občas podívá dalekohledem ven do světa. A když vidí, co děti každý den nového vymýšlejí, možná si vzpomene, jak i jeho samotného kdysi bavilo vynalézat a zkoušet nové věci. A možná, úplně možná, přitom líže malinovou zmrzlinu ve tvaru pyramidy s duhovým posypem.

[[I:ada-p48
OBRÁZEK: Adin pes čichá ke stopě ze zmrzliny.
]]

===== Slide 26

## 49 ##

[[I:ada-p49
OBRÁZEK: Stopa z bonbónů a malinové zmrzliny na zemi.
]]

## 50 ##

Poděkování autora

Velké díky patří Reinhardovi Wiesemannovi z Linuxhotelu za finanční podporu knihy a motivaci přestat plánovat a začít jednat. Děkuji Sandře Brandstätterové, která mi s každým novým návrhem ilustrací udělala radost. Děkuji své redaktorce Wiebke Helmchenové, se kterou byla radost příběh rozvíjet a upřesňovat, a Ariane Hesseové za skvělou podporu ze strany nakladatelství.

Děkuji Bee a Benniemu, Christine a Marcovi, Corymu, Bernhardovi, Isabel a Amelii, Kattě, Kristině, Martinovi, Moně a Arnemu, Nině, Oliverovi, Reinhardovi, Sabine a Torstenovi za skvělé nápady, inspiraci a praktické tipy a mnoha lidem z hnutí za svobodný software, od kterých jsem se mohl učit a jejichž zapálení mě motivovalo.

Upřímné díky patří mé rodině, která mě nechávala psát brzy ráno, pozdě večer a na dovolené a vždy podporovala mou práci pro svobodu softwaru. Obzvláště bych chtěl poděkovat svým dětem, které mě při každém předčítání inspirovaly novými nápady. Bez nich by tato kniha nevznikla.

## 51 ##

[[I:ada-p51
OBRÁZEK: Adin pes vrtí ocasem, když objevil Zangemanna schovaného za
závěsem, jak jí zmrzlinový kornout s bonbóny, má v něm zapíchnutý modrý
deštníček a z něj ukapává spousta malinové zmrzliny.
]]

## 52 ##

O autorovi
Matthias Kirschner

[[I:ada-p52
OBRÁZEK: Detail na Matthiase, jak se směje, na hlavě má sluchátka a jednou rukou mává.
Matthias má krátké vlasy a malý plnovous.
]]

Matthias byl už jako dítě fascinován počítači a softwarem. Brzy měl připojení k internetu a díky tomu se hodně naučil. Děti mají právo převzít svou budoucnost do vlastních rukou. Proto se Matthias zasazuje o to, aby všichni lidé mohli software používat samostatně. Chtěl by si také jednou postavit elektrický skateboard se svobodným softwarem.

## 53 ##

O ilustrátorce
Sandra Brandstätterová

[[I:ada-p53
OBRÁZEK: Sandra se usmívá a před bradou drží v ruce tužku. Má sluchátka
s integrovaným mikrofonem. Má krátké vlasy a brýle.
]]

Sandra vždycky ráda tvořila pomocí nůžek, kleštiček, lepidla, drátu, látky a papíru. Dnes pracuje jako ilustrátorka, autorka komiksů a návrhářka postav pro animované filmy a seriály, například pro seriál „Trudes Tier“ (Vysílání s myší). U zmrzlinového automatu by si Sandra objednala krémovou duhovou zmrzlinu s citronovo-okurkovou příchutí a spoustou cukrových posypů.

## 54 ##

Webová stránka ke knize

Free Software Foundation Europe e. V. je nezisková organizace, která pomáhá lidem svobodně nakládat s technologiemi. Software ovlivňuje všechny oblasti našeho života. Proto je důležité, aby nám tato technologie poskytovala svobodu místo toho, aby nás omezovala. Svobodný software (také nazývaný open source) dává všem právo používat, chápat, šířit a vylepšovat programy. Takto svobodný software posiluje základní práva, jako je svoboda projevu, svoboda tisku a právo na soukromí.

Na webové stránce ke knize najdete další informace a materiály: https://ada.fsfe.org

## 55 ##

Licence

Kniha „Ada & Zangemann – Pohádka o softwaru, skateboardech a malinové zmrzlině“ od Matthiase Kirschnera a Sandry Brandstätterové, vydaná nakladatelstvím dpunkt.verlag GmbH, je chráněna pod licencí „Creative Commons Attribution–ShareAlike 4.0 International (CC BY-SA 4.0)“.

https://creativecommons.org/licenses/by-sa/4.0

## 56 ##

[[I:ada-p56
OBRÁZEK: Ruka, která drží zmrzlinu ve tvaru ryby, s plátkem okurku na ozdobném
párátku, kterou si děti mohou vybarvit. Ve spodním rohu je nápis tužkou.
]]

Vymyslete si několik chutných, zábavných nebo bláznivých příchutí zmrzliny a nakreslete je do kornoutů na další straně. Více omalovánek a informací o knize najdete na https://ada.fsfe.org.

## 57 ##

[[I:ada-p57
OBRÁZEK: Tři ruce drží mnoho prázdných kornoutů od zmrzliny na dokreslení a dovybarvení.
Ve vzduchu na prostředním kornoutem je deštníček.
]]

## 58 ##

## 59 ##

## 60 ##

[[I:back_cover-a
OBRÁZEK: Páječka, štětec a plechovka se žlutou barvou propojené bílou
elektrickou šňůrou, která tvoří rámeček kolem obrázku.
]]

[V]ynálezce Zangemann je světově proslulý a nesmírně bohatý. Dospělí i děti milují jeho úžasné technické vynálezy. Jednoho dne se však objeví problém: Elektronické skateboardy dětí přestaly správně fungovat. Co se to děje? Zvídavá Ada tu záhadu odhalí. Společně se svými přáteli začne experimentovat s vlastními počítačovými programy a děti zosnují plán: Zangemann už nesmí mít jako jediný kontrolu nad počítači!

Kniha pro děti, která přináší radost z vynalézání a povzbuzuje k samostatnému zacházení s technologiemi.

[[I:back_cover-b
OBRÁZEK: Prodlužovačka, do které je zapojena bílá elektrická šňůra tvořící rámeček okolo.
]]


# SPDX-FileCopyrightText: 2021-2023 Matthias Kirschner
#
# SPDX-License-Identifier: CC-BY-SA-4.0

# ChangeLog:
# - R1.00 2023-10-31: Initial release
# - R1.01 2023-11-07: Removed "template" wording on page 56
# - R1.02 2023-12-14: Improved language by Iolanda suggestions
# - R1.03 2024-03-08: Improved images description following English proofreading
# - R1.04 2024-05-09: Replaced "scooter" with "monopattino" (page 26)

## 0 ##

[[IDX:
toc:Indice
text:Testo
cover:Immagine copertina
other.titlepage:Copertina
chapter-01,cover:Copertina
chapter-02,page_02:Imprint
chapter-03,page_04:Ada & Zangemann
chapter-04,page_06:Zangemann e computer
chapter-05,page_13:Un giorno...
chapter-06,page_18:Gli skateboard non funzionano più
chapter-07,page_20:Ada e il software
chapter-08,page_22:Programmazione
chapter-09,page_25:Una notte orribile
chapter-10,page_26:Primo vero progetto
chapter-11,page_30:Hackerare per la libertà
chapter-12,page_36:Zangemann e il Presidente
chapter-13,page_39:Protesta
chapter-14,page_42:I bambini aiutano il governo
chapter-15,page_44:Nuova legge
chapter-16,page_48:E Zangemann?
chapter-17,page_50:Ringraziamenti
chapter-18,page_52:Informazioni sull'autore - Matthias Kirschner
chapter-19,page_53:Informazioni sull'illustratrice - Sandra Brandstätter
chapter-20,page_54:Sito web e licenza
chapter-21,page_55:Disegna e colora
chapter-22,back_cover:Sinossi
]]

[[I:cover
IMMAGINE: Ada & Zangemann - Una fiaba che parla di software, skateboard 
e gelato al lampone.
Di Matthias Kirschner e Sandra Brandstätter.
In una cornice composta da un filo bianco a tratti arricciato che 
collega un mouse, una tastiera e uno smartphone rosa, ci sono una di 
fronte all'altro Ada e Zangemann, entrambi con le mani sui fianchi in 
segno di sfida. Ada sorride mentre Zangemann ha il volto corrucciato.
Ada ha i capelli neri raccolti in due grossi boccoli a destra e a 
sinistra legati con elastici rossi, e due guanciotte rosse. Ha dei 
piccoli orecchini gialli. Indossa dei pantaloncini a righe orizzontali 
bianche e azzurre e una maglietta gialla sopra una maglia della salute 
bianca che termina con ricami che vanno oltre la maglietta. Maglietta e 
maglia della salute escono sopra i pantaloncini. Sopra la maglietta Ada 
indossa una felpa blu con cappuccio. Ada calza delle scarpe rosse con 
punte e suole bianche, e dei calzini bianchi corti. Ha un piede sul suo 
skateboard e l'altro a terra.
Zangemann ha capelli grigi corti, occhiali squadrati, e veste con un 
maglione viola, pantaloni azzurri risvoltati in basso, scarpe marroni 
con tacco basso e con calzini. Indossa un grosso orologio tecnologico. 
Sopra Zangemann c'è una pinza con manici rossi che si intreccia nella 
cornice di filo.
]]

** 1 **

[[I:ada-p01
ADA & ZANGEMANN
]]

Matthias Kirschner
  Sandra Brandstätter


ADA &
ZANGEMANN

Una fiaba che parla di software, skateboard e gelato al lampone

## 2 ##

Copyright © 2022, 2023 Matthias Kirschner (testo), Free Software 
Foundation Europe e.V. (illustrazioni) e Luca Bonissi (traduzione 
italiana); autore: Matthias Kirschner, illustratrice: Sandra 
Brandstätter.

<b>ADA & ZANGEMANN</b> – Una fiaba che parla di software, skateboard e 
gelato al lampone

ISBN  979-12-224-6182-3 (libro con copertina morbida e carta patinata)
ISBN  978-1-4466-8698-0 (libro con copertina rigida e carta usomano)
ISBN  979-12-224-6592-0 (eBook in formato ePub, Mobi e PDF)

Revisione 1.03 20240308

Questo libro è un’opera derivata (traduzione in italiano) del libro 
originale in tedesco “Ada und Zangemann: Ein Märchen über Software, 
Skateboards und Himbeereise” e viene pubblicato con la licenza 
<b>Creative Commons CC-BY-SA 4.0 International</b>, una licenza 
culturale libera.

<b>Puoi</b> condividere, riprodurre, distribuire, comunicare al 
pubblico, esporre in pubblico, rappresentare, eseguire e recitare questo 
materiale con qualsiasi mezzo e formato. <b>Puoi</b> modificare, 
remixare, trasformare il materiale e basarti su di esso per le tue opere 
per qualsiasi fine, anche commerciale.
<b>Devi</b> riconoscere una menzione di paternità adeguata, fornire un 
link alla licenza e indicare se sono state effettuate delle modifiche. 
Puoi fare ciò in qualsiasi maniera ragionevole possibile, ma non con 
modalità tali da suggerire che il licenziante avalli te o il tuo 
utilizzo del materiale. Se remixi, trasformi il materiale o ti basi su 
di esso, <b>devi</b> distribuire i tuoi contributi con la stessa licenza 
del materiale originario.

Per versioni remixate (lavori derivati), gli autori chiedono di non 
effettuare modifiche ai ringraziamenti personali dell’autore e alle 
brevi biografie dell’autore e dell’illustratrice, o piuttosto eliminare 
completamente queste parti dalla versione remixata.

La pubblicazione con una licenza culturale libera è stata possibile 
grazie al grande sostegno di dpunkt.verlag GmbH / O’Reilly per il libro 
in tedesco e di No Starch Press per l’edizione in inglese. Purtroppo le 
licenze Creative Commons sono ancora rare eccezioni nel mondo delle 
pubblicazioni commerciali, e spesso sono considerate rivoluzionarie e 
rischiose dagli editori.

<b>Un immenso grazie</b> a <b>dpunkt.verlag</b> e a <b>No Starch 
Press</b> per aver compreso i valori della libertà del software, aver 
dedicato del tempo per discutere e capire i vantaggi delle licenze 
culturali libere, e per il grande sostegno nel pubblicare questo libro 
con condizioni che rispettano i valori della FSFE.

## 2BB ##

<b>Libero come libertà, non gratis</b>
Il Software Libero riguarda le libertà che ricevi con il software, non 
il prezzo. Allo stesso modo, pubblicare un libro con una licenza 
culturale libera non significa avere il diritto di ottenere una copia 
gratis del libro e dell’ebook. Significa invece avere i diritti sopra 
descritti, che permette alla società di beneficiare ulteriormente da 
esso, come dovrebbe essere per tutta la cultura.

Ti incoraggiamo a sostenere autori, editori e altri coinvolti nella 
creazione della cultura con licenze libere, anche con <b>un sostegno 
finanziario attraverso l’acquisto</b> (tutti i proventi della vendita di 
questa edizione in italiano saranno direttamente devoluti alla FSFE) o 
<b>una donazione</b> (https://fsfe.org/donate).
La società dovrebbe sostenere chi rispetta la libertà degli altri.

** 3 **
=== Slide 1

[[I:ada-p03
IMMAGINE: Matthias Kirschner, Sandra Brandstätter - ADA & ZANGEMANN - 
Una fiaba che parla di software, skateboard e gelato al lampone.
Titolo centrale, autori in alto a sinistra.
In basso a destra, il cagnolino della famiglia di Ada con pelo grigio e 
alcune macchie bianche e con un collare rosso con dei LED gialli 
luccicanti, che scodinzola.
]]
Matthias Kirschner
Sandra Brandstätter


ADA & ZANGEMANN

Una fiaba che parla di software, skateboard e gelato al lampone

## 4 ##
==== Slide 2
[C]’era una volta una bambina di nome Ada. La sua famiglia era così povera che   
tutti i loro risparmi potevano essere messi in una scatola di biscotti. Non   
avevano soldi per vivere in una casa vera. Ada, la sua mamma e il suo 
fratellino Alan vivevano in una casupola vicino ad una discarica nella 
periferia della città.
[[I:ada-p04
IMMAGINE: Ada in primo piano che esce di casa per andare a scuola, sullo 
sfondo la casa di Ada e la discarica.
Ada ha sulle spalle uno zainetto marroncino con spallacci gialli. Ha dei 
piccoli orecchini gialli.
Alla sinistra di Ada c'è un'auto rossa, un maggiolino Volkswagen, senza 
ruote e non più funzionante, con uno dei fari che esce dalla propria 
sede rimanendo attaccato solo con i fili.
Sempre sulla sinistra, di fronte all'auto, ci sono due gomme, una 
cassetta di legno con dentro un secchio ribaltato e una latta vuota tra 
alcuni cespugli in cui ci sono dei fiori gialli.
Sullo sfondo c'è la casa di Ada, con sua mamma, suo fratello Alan e il 
cagnolino che salutano Ada sulla soglia di casa.
Alan è seduto sui due gradini di ingresso della casa, ha i capelli corti 
scuri, è vestito con una maglietta a maniche corte bianca con una 
striscia rossa ai bordi delle maniche e due strisce rosse sul fondo 
della maglietta, hai dei pantaloncini blu ed è a piedi scalzi.
La mamma di Ada ha i capelli neri lunghi raccolti con una fascia bianca 
in testa, rossetto scuro, e indossa una maglietta corta azzurra con i 
bordi bianchi sul collo, sulle maniche e sul fondo maglietta, ha dei 
pantaloni bianchi e delle scarpe gialle.
La casa della famiglia di Ada è una casupola in legno costruita con 
tavole di fortuna: quelle frontali sono principalmente bianche, mentre 
quelle di lato sono color legno. Il tetto è di ondulux rosso scuro, 
mentre sul fronte, oltre alla porta di ingresso, ci sono due finestre, e 
un'altra finestra sul lato sinistro. Sul tetto c'è un comignolo grigio e 
una papera gialla, mentre dalla sinistra del tetto parte un filo su cui 
sono stesi una canottiera verde, un paio di pantaloni blu chiaro e delle 
mutante tenuti sul filo con delle mollette rosse. Alla destra della casa 
c'è una veranda sulla quale c'è installato un pannello fotovoltaico. 
Sotto la veranda c'è un materasso, un fusto rosso e una cassa grigia.
Dietro la casa ci sono cumuli di oggetti della discarica da cui si 
possono intravedere una lavatrice, un'automobile e varie tavole di 
legno.
]]

** 5 **

[[I:ada-p05
IMMAGINE: Riviste prestigiose (“STARS“, “MONEY”, “RICHEST MAN”) sulla 
cui copertina c'è Zangemann e la sua villa.
]]
Lontano, dall’altra parte della città, viveva un famoso inventore di 
nome Zangemann. Era immensamente ricco. Nessun foglio di carta di questo 
mondo era abbastanza grande per poterci scrivere l’ammontare del suo 
conto in banca, con tutti i numeri e gli zeri. Viveva in una grande casa 
con piscina e scivoli d’acqua, un sacco di scale e torri, centinaia di 
finestre e così tante stanze che lui stesso vi si perdeva 
frequentemente. La villa di Zangemann era in alto su una collina, da 
dove poteva vedere tutta la città.

## 6 ##
==== Slide 3
[I] computer avevano sempre affascinato Zangemann fin da bambino. Ai tempi,   
i computer erano macchine enormi con molti cavi e ventilatori rumorosi.   
A scuola, il piccolo Zangemann sognava spesso tutte le cose che avrebbe 
potuto fare con i computer se fossero stati solo un po’ più piccoli, 
abbastanza piccoli da poter farceli stare in altri dispositivi. Sapeva 
bene cosa avrebbe fatto. Prima di tutto, avrebbe installato un computer 
sul suo skateboard, in modo che facesse un bel rumore mentre lo si 
guidava, come la sirena dei vigili del fuoco o come il lancio di un 
razzo. Avrebbe inventato una macchina per il gelato per miscelare i 
gusti più incredibili e venderli automaticamente! Le macchine sarebbero 
state posizionate all’angolo di ogni strada e lui avrebbe potuto avere 
il gelato al suo gusto preferito ogni volta che ne avesse avuto voglia. 
Avrebbe costruito inoltre un robot per la pulizia e una macchina per lo 
smistamento dei mattoncini per le costruzioni, in modo che la sua camera 
potesse essere sempre pulita e ordinata. Zangemann aveva nuove idee come 
queste ogni giorno e non riusciva a pensare a nient’altro.

Più Zangemann diventava grande, più i computer diventavano piccoli. 
Quando finalmente ebbe finito gli anni della scuola, i computer erano 
diventati così piccoli che si potevano mettere nella tasca dei 
pantaloni. Il più piccolo ci stava anche sulla punta di un dito.

** 7 **

[[I:ada-p07
IMMAGINE: Zangemann da bambino sul banco di scuola. Dalla sua testa 
escono sei cerchiolini nei quali ci sono le sue idee di oggetti in cui 
inserire computer: una lavatrice, uno skateboard con telecomando 
collegato ad un grande computer posto tra la tavola dello skateboard e 
le sue ruote, un sistema di videochiamata, un altoparlante, un computer 
a spalla, un computer da polso.
Zangemann ha capelli grigi, una maglietta viola scuro con righe 
orizzontali azzurre, pantaloncini azzurri, scarpe marroni e calzini 
bianchi. Indossa gli occhiali e ha un grosso orologio sul polso 
sinistro.
Sul banco ci sono un quaderno aperto, una matita e una gomma, mentre 
appesa su un lato del banco c'è la sua cartella di colore marrone.
]]

## 8 ##
==== Slide 4
«Posso finalmente realizzare tutte le mie idee!» esultò Zangemann, e 
così si mise subito al lavoro. Trovò il modo di mettere il piccolo 
computer in tutti i tipi di dispositivi per renderli ancora più 
divertenti e utili. E poi vendette le sue invenzioni.

[[I:ada-p08b
IMMAGINE: Macchina per il gelato originale Zangemann.
È di colore azzurro ghiaccio ed è simile ad un distributore automatico 
di bevande, ma al posto del bicchierino c'è un cono che viene riempito 
con gelato.
Sopra il dispenser c'è un monitor che mostra la varietà che viene 
distribuita, nella fattispecie gelato all'ananas.
Sulla sinistra ci sono la fessura per l'inserimento delle monete, i vari 
pulsanti per la scelta del gusto, e la buca per la restituzione delle 
monete.
In alto c'è un insegna rotonda dove è disegnato un gelato rosa confetto 
dentro un cono.
Sul retro della macchina c'è il motore refrigerante con la “Z” del logo 
di Zangemann.
]]
Grandi e piccini amavano le sue invenzioni. Tutti i bambini volevano 
avere uno skateboard di Zangemann con incorporati gli ultimi effetti 
sonori per poterlo mostrare ai loro amici nel cortile della scuola. 
Molti possedevano anche i suoi pratici altoparlanti portatili che 
riproducevano istantaneamente qualsiasi canzone si richiedesse. E, se 
per caso fosse rimasto qualche soldo in tasca, nel pomeriggio potevano 
mangiare un gelato mescolato automaticamente da una delle 
macchine-mischia-gelato originali Zangemann. Sembrava una cosa magica, 
ma in realtà tutto questo era possibile grazie al piccolo computer che 
Zangemann aveva incorporato nei dispositivi.
[[I:ada-p08a
IMMAGINE: Uno skateboard elettrico originale Zangemann che sfreccia via 
e lascia una scia azzurra con note musicali e cerchi colorati. Sullo 
skateboard si vede solo la parte sotto le ginocchia del bambino che lo 
sta usando, che ha calzini bianchi e scarpe verde oliva con suole 
bianche.
]]

** 9 **

[[I:ada-p09
IMMAGINE: Ada che armeggia con oggetti nel suo improvvisato laboratorio.
Ada è seduta su una cassa dell'acqua ribaltata e sta riparando un 
altoparlante con cacciavite giallo. Sul tavolo ci sono anche una pinza 
verde, martello rosso, una ciabatta elettrica bianca e un altro 
altoparlante mezzo smontato. Il tavolo è composto da una tavola di legno 
sorretta da due fusti (uno grigio e uno rosso) e un piedistallo di 
legno. Dietro Ada c'è una lavatrice, delle canne fumarie e una asse di 
legno. Davanti al tavolino improvvisato ci sono degli pneumatici, un 
vecchio telefono con filo guasto. Alan sta portando ad Ada un 
ventilatore giallo che tiene sopra la testa. Alan adesso indossa calzini 
bianchi e scarpe gialle.
]]
Queste invenzioni erano molto popolari anche alla scuola di Ada, tanti 
dei suoi amici se ne andavano in giro su quei fantastici skateboard. Ada 
era spesso triste, perché sua mamma non poteva comprarle nessuna di 
quelle cose: niente skateboard, niente altoparlanti, niente gelato.
==== Slide 5
Per fortuna Ada viveva proprio vicino ad una discarica che era ricca di 
molte apparecchiature rotte e pezzi arrugginiti. Per gioco Ada metteva 
insieme questi pezzi per realizzare nuove fantastiche cose: una 
macchinina senza motore, che lei e il suo fratellino Alan utilizzavano 
per sfrecciare giù dalle colline, un mulino a vento, o dei terrificanti 
mostri di spazzatura, che poi avrebbero combattuto insieme. Trovava 
anche molti oggetti utili, tra cui un vecchio cellulare con lo schermo 
crepato. Ada pensò che avrebbe potuto aggiustarlo e, anche se nella 
discarica non c’era Internet, avrebbe poi potuto connettersi da qualche 
altra parte.

Ada era così entusiasta nel trovare e riparare cose rotte che si 
dimenticò completamente degli skateboard e del gelato.

## 10 ##
==== Slide 6
Dal momento che tutti compravano le sue invenzioni, Zangemann diventò 
presto l’uomo più ricco di tutto il mondo. Con tutti i suoi soldi, 
acquistò un enorme computer d’oro con una tastiera di pietre preziose e 
lo mise nella stanza più grande della sua villa. Da qui, tramite 
Internet, avrebbe potuto controllare tutti i piccoli computer inseriti 
nelle sue invenzioni.

Tutto quello che doveva fare era premere il pulsante giusto sul computer 
d’oro, e subito tutte le macchine per il gelato in città producevano 
solo gelato alla vaniglia. Se Zangemann avesse voluto che la gente 
mangiasse il gelato al cioccolato, avrebbe premuto la combinazione di 
tasti per il gelato al gusto di cioccolato. E se avesse dato l’ordine 
per il gelato al limone, le macchine avrebbero prodotto solo gelato al 
limone. Zangemann amava le sue invenzioni ed era sempre elettrizzato 
ogni volta che vedeva quanto le sue macchine funzionassero alla 
perfezione. A volte le persone erano un po’ deluse che non ci fosse il 
loro gusto preferito, ma che cosa avrebbero potuto farci? Al di là di 
questo dettaglio, c’era comunque gelato in ogni angolo della città.
[[I:ada-p10
IMMAGINE: Una ciabatta bianca per la corrente attaccata ad una presa a 
muro. La ciabatta ha 3 prese e un pulsante per l'accensione verde. Ad 
una delle prese è attaccata una spina con cavo grigio.
]]

** 11 **

Zangemann si divertiva tantissimo a premere i pulsanti scintillanti e 
guardare la gente mangiare il suo gelato. Ogni giorno trascorreva molte 
ore davanti al suo computer dorato; e poi guardava  
giù, verso la città, con un lungo cannocchiale  
e ammirava quanto straordinariamente le sue  
invenzioni eseguissero i suoi comandi.
[[I:ada-p11
IMMAGINE: Zangeman seduto di fronte al suo computer dorato su una 
poltrona anch'essa dorata con un altissimo schienale imbottito di colore 
rosso sulla cui cima spicca la “Z” del logo di Zangemann.
Il computer ha quattro monitor con cornice decorata di varie dimensioni 
ed è integrato in una pregiata scrivania di legno da cui esce un cavo 
grigio che scorre per terra e che è collegato alla ciabatta della pagina 
precedente.
]]

## 12 ##
==== Slide 7
Quando non era seduto di fronte al suo computer dorato, Zangemann 
inseriva il suo piccolo computer in nuovi dispositivi e poi li vendeva. 
Costruì delle lavatrici che inviavano un messaggio sul cellulare quando 
il bucato era finito, aspirapolvere che suonavano musica allegra invece 
di produrre rumore, lampade che si accendevano e si spegnevano con lo 
schiocco delle dita e auto che ti dicevano, mentre stavi guidando, dove 
si trovava il supermercato più vicino.
[[I:ada-p12
IMMAGINE: Panorama della città con case, palazzi e negozi con una strada 
centrale che curva a destra. Sulla strada c'è un'automobile e una 
ciclista.
Ci sono vari bambini e adulti che camminano o vanno sugli skateboard, 
alcuni che mangiano un gelato, mentre altri lo stanno acquistando dalle 
macchine originali Zangemann.
]]
Molto presto, venne installato un computer di Zangemann su quasi tutti i 
dispositivi del mondo. Non tutte le sue invenzioni erano però così utili 
come avrebbero potuto sembrare a prima vista, ma la gente le comprava 
comunque. Era semplicemente così. Tutti volevano avere gli strumenti 
fabbricati da Zangemann, il più grande inventore del mondo.

** 13 **

Un bel giorno Zangemann pensò: «Oggi voglio guardare da vicino le mie 
invenzioni!». Mise quindi via il suo grande cannocchiale e scese  
le scale verso la città pieno di aspettative al pensiero  
di ammirare le sue fantastiche invenzioni.
[[I:ada-p13
IMMAGINE: Zangemann scende le scale dalla sua villa sulla collina verso 
la città.
La villa di Zangemann si erge su una collina, il fronte è di colore blu 
con ampie vetrate, le torri sono di colore blu scuro da cui parte uno 
scivolo giallo che arriva in una grande piscina con due palme. I tetti 
sono rossi e sopra la torre più alta è installata un'antenna.
Ai lati delle scale per scendere dalla collina ci sono alberi 
sempreverdi.
]]

## 14 ##

«Magari una breve passeggiata potrebbe portarmi anche nuove idee, 
perché, ad essere onesti, le mie ultime invenzioni non sono più così 
utili come quelle di una volta» pensò Zangemann. «Ma le mie macchine per 
il gelato sono e rimangono insuperabili» pensò subito dopo ammirando 
orgogliosamente un gruppo di persone che stavano leccando il gelato al 
cocco – la varietà del giorno.
==== Slide 8
Era completamente preso dai suoi pensieri quando improvvisamente – BUUM! 
– con una forza inaudita qualcosa si schiantò contro i suoi stinchi.
[[I:ada-p14
IMMAGINE: Zangemann dopo lo scontro con il bambino. Zangemann urla dal 
dolore mentre tiene sollevata una gamba tenendola con entrambe le mani 
all'altezza dello stinco.
Il bambino ha i capelli castani che vengono tenuti indietro dall'urlo di 
Zangemann, è vestito con una felpa azzurra con cappuccio e dei pantaloni 
verde scuro. Tiene in mano lo skateboard elettrico Zangemann di colore 
rosso.
]]

** 15 **

Zangemann urlò e si guardò intorno per capire cosa fosse successo. Di 
fronte a lui c’era un bambino, completamente atterrito, che teneva uno 
skateboard originale Zangemann sotto il braccio. «Mi scusi, non volevo 
venirle addosso» balbettò, ma Zangemann non lo ascoltò nemmeno.

Furioso, Zangemann si allontanò zoppicando e all’improvviso sentì una 
musica molto forte. Non aveva mai udito niente di così orribile. Si 
guardò intorno e vide che la musica usciva da uno degli altoparlanti che 
aveva inventato, in mano ad un bambino dall’altra parte della strada. Il 
bambino sembrava apprezzare la musica, che però faceva venire a 
Zangemann un terribile mal di testa, peggiorando ulteriormente il suo 
umore. Non avrebbe mai immaginato che la sua passeggiata sarebbe finita 
in quel modo!
[[I:ada-p15
IMMAGINE: Dei cartelloni pubblicitari nei quali sono presenti un gelato 
Zangemann, uno skateboard elettrico Zangemann ed una lavatrice 
Zangemann.
Davanti ai cartelloni pubblicitari sta passando la maestra di 
matematica, la signora Gernet, un'anziana signora con capelli bianchi 
corti, è vestita con una maglietta verde chiaro e un maglione verde 
pisello, dei pantaloni marrone scuoro, delle scarpe con tacchi verde 
chiaro e una borsetta a tracolla fucsia, che rimane sulla sua schiena.
Spinge un piccolo carrello della spesa nel quale c'è un piccolo cane 
tutto marrone con un collare e medaglietta.
]]

## 16 ##
==== Slide 9
Zangemann era enormemente infuriato con i due bambini: come potevano 
usare le sue invenzioni in modo così sbagliato? Nel bel mezzo della 
notte, non riuscendo a dormire, si sedette davanti al suo computer 
dorato e diede il comando a tutti i minicomputer negli skateboard di non 
poter andare più sui marciapiedi. Ordinò al piccolo computer inserito 
nelle casse di riprodurre solo musica a basso volume, ad eccezione della 
sua musica preferita, che fece suonare immediatamente per migliorare il 
suo umore.
[[I:ada-p16
IMMAGINE: La città di sera, con case, palazzi, una chiesa e due 
lampioni. Dalle abitazione escono dei fumetti che illustrano le 
invenzioni di Zangemann comprate dagli abitanti: una lavatrice, 
un'aspirapolvere gialla e un'auto rossa, tutte con i segnali di 
connessione ad Internet.
]]

** 17 **

[[I:ada-p17
IMMAGINE: Continuazione della precedente immagine con altra parte della 
città, dove sullo sfondo c'è la collina con la villa di Zangemann dalla 
cui antenna escono i segnali per comandare i vari dispositivi.
Nei fumetti ci sono: uno skateboard elettrico rosso, una lampadina, una 
macchina per il gelato, un water, tutti che stanno ricevendo comandi da 
Zangemann.
]]

## 18 ##
==== Slide 10
[I]l giorno dopo alla scuola di Ada c’era un gran fermento. Gli skateboard   
non funzionavano più sul percorso per andare a scuola, le ruote   
semplicemente si fermavano. E poi le casse: i bambini non potevano più 
alzare il volume. Cosa stava succedendo?
[[I:ada-p18
IMMAGINE: Cinque bambini della scuola che non riescono a far funzionare 
gli skateboard. Due bambine indossano un caschetto, rispettivamente 
azzurro e rosso, mentre una bambina con capelli castani legati a boccoli 
con elastici gialli è inginocchiata e sta cercando di capire come mai lo 
skateboard della sua amica con caschetto rosso non funziona. Quattro 
bambini hanno lo zaino sulle spalle, mentre la bambina con il caschetto 
rosso lo ha lasciato appoggiato ad una panchina sulla quale ci sono una 
mela gialla e una borraccia azzurra con disegnato un fiore bianco.
]]

** 19 **

Anche se non aveva nessuna di queste cose, Ada si chiese come mai gli 
skateboard e gli altoparlanti improvvisamente non funzionavano più come 
prima, ma non ebbe il tempo di pensarci su molto, perché si mise di 
nuovo ad armeggiare con le sue cose. Mise insieme alcune parti di tre 
bici rotte, ne costruì una nuova, la regalò a sua mamma per andare al 
lavoro in modo da poter risparmiare i soldi del biglietto dell’autobus. 
Ada costruì poi una cassa per suo fratello, in modo che potesse dormire 
la sera ascoltando delle belle storie, nel caso la mamma non fosse 
ancora tornata dal lavoro.

[[I:ada-p19
IMMAGINE: Primo piano di Ada pensierosa, con zaino in spalla e con una 
mano portata sul mento e l'altra appoggiata sul fianco.
]]
Dopo qualche giorno, tutti si erano già dimenticati di  
cos’era successo alla scuola di Ada. Gli  
skateboard non andavano più sui  
marciapiedi, ma a parte questo  
funzionavano ancora. E allo  
stesso modo i bambini giravano  
in tondo nel cortile della scuola,  
ascoltando musica tranquilla.  
Si sentiva però solo una  
marcetta pomposa che  
continuava ad essere  
riprodotta a volume  
invariato: che  
mistero!

## 20 ##
==== Slide 11
[I]l giorno preferito di Ada era il mercoledì. Ogni mercoledì la mamma andava a   
prendere a scuola lei e Alan, e insieme andavano in biblioteca. Ada se la   
svignava direttamente nel reparto tecnologico. C’erano libri con 
progetti di costruzione, quelli per condurre esperimenti, e trovò anche 
quelli con le spiegazioni di come funzionano i vari dispositivi. Nella 
biblioteca Ada poteva anche navigare con il suo cellulare. Si rese 
rapidamente conto che c’era un intero mondo da scoprire su Internet. 
Molte persone condividevano lì le loro idee e i loro consigli su come 
riparare i vari oggetti per aiutarsi a vicenda.

In uno di quei pomeriggi, Ada imparò due parole nuove: hardware e 
software. Hardware era una parola che si riferiva a qualcosa che Ada 
effettivamente già conosceva, vale a dire i dispositivi elettronici con 
cui aveva smanettato e che poteva prendere in mano e giocarci. La parola 
software era invece completamente nuova per Ada. Scoprì presto che 
questa parola significava un insieme di istruzioni con cui era possibile 
controllare i dispositivi o i computer. In alcuni libri, queste 
istruzioni venivano chiamate programmi o codice. Con un programma per il 
computer si poteva, ad esempio, dire ad un altoparlante quale canzone 
dovesse essere suonata e a che volume.

La cosa più bella delle nuove scoperte di Ada era che si poteva 
smanettare con il software proprio come faceva con l’hardware. 
Sull’hardware si lavorava con martello, trapano e cacciavite, con il 
software bastava semplicemente scrivere i comandi per l’hardware, uno 
dopo l’altro. C’era persino un apposito linguaggio: il linguaggio di 
programmazione. Con il software, Ada avrebbe potuto far diventare le sue 
invenzioni ancora più utili. Voleva assolutamente imparare il linguaggio 
di programmazione!

** 21 **
[[I:ada-p21
IMMAGINE: Schermo di un computer dal quale emergono simbolicamente i 
vari elementi del linguaggio di programmazione: “while num > 0“, “init“, 
“sx=42“, “for”, “v**3“.
La mano destra di Ada sta digitando su una tastiera bianca con filo 
azzurro, mentre la mano sinistra entra nello schermo per sistemare i 
blocchi del del programma: “print(msg)”, “a+b+c+d=e”, “if“, “break”, 
“continue”, “exit()“.
Di fianco alla tastiera ci sono una matita ed una gomma.
]]

## 22 ##
==== Slide 12
[N]elle settimane successive, Ada trascorse i suoi pomeriggi in biblioteca.   
Trovò libri e siti web che spiegavano come funzionava il linguaggio di   
programmazione e il codice. Le sembrava un po’ come se stesse imparando 
un linguaggio segreto, o come se stesse studiando il vocabolario a 
scuola. Ada divorò tutte le informazioni. Il suo primo programma avrebbe 
dovuto fare qualcosa di semplice: «Fai lampeggiare questa lampadina!».

Certo, voleva provarlo per vedere se funzionava per davvero! Alla 
discarica collegò il suo cellulare ad una piccola lampadina a LED, poi 
digitò sul suo cellulare le linee del programma che aveva preparato.

Non accadde nulla. Ada cominciò a riflettere su dove avrebbe potuto 
essere l’errore. Fece alcuni piccoli cambiamenti, lo provò di nuovo 
e.... «Sssììì!», la lampadina cominciò a lampeggiare: accesa, spenta, 
accesa, spenta. Ada guardò meravigliata il LED lampeggiante. Aveva 
scritto il suo primo programma!

Ada era totalmente su di giri. Immaginava tutte le grandi cose che 
avrebbe potuto fare. Se avesse inserito il giusto codice, le sue 
invenzioni avrebbero fatto esattamente ciò che voleva lei. Non era una 
cosa così facile, ma, dopo alcune settimane, Ada aveva scritto un 
programma davvero utile: dare alla cassa di Alan il comando di spegnersi 
automaticamente mezz’ora dopo che lui fosse andato a dormire.

** 23 **

[[I:ada-p23
IMMAGINE: Ada alla prese con la programmazione, che sta digitando su una 
tastiera appoggiata su un tappetino grigio e collegata ad uno smartphone 
con un filo azzurro.
Lo smartphone a sua volta è collegato con un filo rosso ad una scheda 
elettronica sulla quale è saldato un LED giallo. Lo smartphone è 
alimentato da un trasformatore collegato ad una ciabatta per la corrente 
con un filo e spina grigi.
Sul tavolo ci sono anche: 3 libri, di cui uno aperto; un blocco per gli 
appunti e una matita; pinze; colla; rotolino di stagno e relativo 
saldatore.
]]
Ada ebbe anche un’idea per il prossimo programma che avrebbe scritto. 
Era una cosa più impegnativa, un vero progetto. Probabilmente avrebbe 
avuto bisogno di tutte le vacanze estive per realizzarlo... ma non stava 
più nella pelle!

## 24 ##

[[I:ada-p24
IMMAGINE: Zangemann che guarda pensieroso e con le braccia conserte da 
uno dei grandi finestroni della sua villa, dal quale entrano raggi di 
sole che creano tanti cerchiolini colorati.
]]

** 25 **
==== Slide 13
[Z]angemann dormì malissimo ogni notte dopo la terribile passeggiata.   
Quando andava a letto la sera, lo tormentavano grandi preoccupazioni:   
«Oh no, le mie meravigliose invenzioni! Non può essere che tutti ci 
giochino e facciano ciò che vogliono. Quante cose potrebbero finire 
male! In ognuna di esse ci ho messo così tanta cura, fino al più piccolo 
dettaglio». Zangemann rimuginava e rimuginava e si girava e rigirava 
tutta la notte nel suo letto senza riuscire a dormire.

Quando si alzò una mattina con la faccia completamente distrutta, 
Zangemann prese una decisione. Qualcosa doveva essere cambiato! Si 
sedette quindi di fronte al suo computer dorato e scrisse un programma 
dopo l’altro. In questi programmi stabilì esattamente ciò che le sue 
invenzioni potevano fare e ciò che invece non potevano fare in 
determinate condizioni. Fine del caos!

Quando ebbe finito, inviò ai dispositivi delle persone tutti i nuovi 
programmi trasmettendoli dal suo computer dorato. Zangemann ordinò ai 
suoi altoparlanti di riprodurre solo la sua musica preferita quando lui 
era a portata di orecchio, e le macchine per il gelato non avrebbero più 
erogato il gelato nel pomeriggio. Dopo tutto, i suoi costosi pantaloni 
avrebbero potuto macchiarsi di gelato mentre andava a fare una 
passeggiata. Stette tutto il giorno seduto di fronte al computer a 
digitare e digitare e digitare…

## 26 ##
==== Slide 14
[E]rano già trascorse metà delle vacanze estive. Ada si trovava di fronte al suo   
grande progetto e aveva qualche grattacapo. Da vecchi componenti, aveva   
costruito uno skateboard e gli aveva collegato un motore che faceva 
girare le ruote. Con uno skateboard elettrico, Ada avrebbe potuto 
sfrecciare ancora più velocemente alla biblioteca o alla discarica dopo 
la scuola. Super-utile! Ma non funzionò. Appena vi salì sopra e premette 
il pulsante “Via!”, le ruote si mossero, ma troppo velocemente. Ogni 
volta che lo skateboard partiva, Ada cadeva giù. E non era una questione 
di esercizio: semplicemente non funzionava come avrebbe voluto.

Dopo che Ada cadde sul suo fondoschiena per la centesima volta, decise 
di andare in biblioteca. Là aveva sempre trovato ciò che le serviva, e 
infatti trovò su Internet un programma che qualcuno aveva scritto per il 
proprio monopattino elettrico, che aveva la stessa esigenza di partire 
lentamente. Ada scaricò il programma sul suo cellulare.

Tornata in discarica, prese alcune parti del codice scaricato e le 
adattò per il programma del suo skateboard. Cambiò un paio di cose e 
continuò a smanettarci sopra.

Dopo diversi tentativi falliti, nell’ultimo giorno delle vacanze, giunse 
finalmente il momento atteso. Ada accese il suo skateboard e premette 
nuovamente il pulsante “Via!”: lo skateboard iniziò ad accelerare 
lentamente e poi cominciò ad andare più velocemente. Aveva funzionato! 
Provò a frenare: funzionava! Ada si mise a urlare dalla gioia e fece 
subito un giro al parco.

** 27 **

[[I:ada-p27
IMMAGINE: Ada che sfreccia con il suo skateboard elettrico per i 
marciapiedi della città. Lo skateboard di Ada è azzurro, con ruote 
grigie e rosa, la parte elettronica è posta sopra lo skateboard (al 
contrario di quelli di Zangemann dove la parte elettronica è sotto) ed 
ha in mano un telecomando per manovrarlo.
Dietro Ada ci sono Marie e Toni che portano il proprio skateboard sotto 
il braccio e guardano stupiti Ada, che è sfrecciata sul marciapiede 
passando davanti a loro.
Marie ha capelli lunghi scuri con due trecce legate con fiocchi 
arancioni, orecchini gialli, una maglietta fucsia con maniche bianche a 
righe orizzontali viola, una gonna bianca, delle scarpe da ginnastica 
bianche e gialle, calzini bianchi, un cappello bianco con le parti 
laterali gialle, e uno zaino viola chiaro sulle spalle. Marie ha una 
gamba artificiale che è di colore blu. Il suo skateboard è azzurro con 
ruote gialle.
Toni ha capelli rossi con i fianchi rasati, mentre indossa una felpa 
azzurra, pantaloni verde scuro e scarpe bianche. Ha uno zaino rosso con 
inserti e spallacci bianchi. Ha una mano vicino alla bocca. Il suo 
skateboard è viola con ruote arancioni.
C'è anche un papà con suo figlio che guardano Ada camminando il 
direzione opposta: il papà è vestito con giacca blu a quadretti e 
pantaloni blu e tiene in mano una borsa marrone. Sta sorridendo ad Ada.
Suo figlio ha una maglietta azzurra, pantaloncini blue, scarpe bianche, 
zaino in spalla e un cappello rosso e bianco. Tiene sotto il braccio uno 
skateboard Zangemann giallo con ruote marrone chiaro e sorride guardando 
Ada.
Sullo sfondo c'è una panetteria con ampie vetrate da cui si intravede il 
pane, ed ha una tenda da sole a righe verdi e bianche sul fronte e un 
cartello con la lista dei prodotti sul marciapiede.
Sulla strada c'è una pozzanghera che riflette l'azzurro del cielo.
]]

## 28 ##
==== Slide 15
Quando, il primo giorno dopo le vacanze, Ada andò a scuola con il suo 
skateboard, gli altri bambini rimasero stupiti. Durante la ricreazione, 
Ada era circondata dai compagni di classe incuriositi.

«Perché tu puoi andare con il tuo skateboard sul marciapiede?» le 
chiesero.
[[I:ada-p28
IMMAGINE: Ada ferma sul suo skateboard attorniata da bambini. Da un lato 
c'è Marie che indica con la mano lo skateboard di Ada e sta parlando.
Vicino a lei c'è Conrad, con capelli biondi corti, un caschetto grigio 
scuro, occhiali, maglietta verde con risvolti bianchi, pantaloni blu 
chiaro ancora con risvolti bianchi, scarpe grige con suole bianche. Ha 
uno skateboard rosso con ruote arancioni.
Dietro Ada ci sono altri 4 bambini. Dall'altro lato c'è Toni con faccia 
sorridente che si tocca il mento con una mano mentre con l'altra tiene 
un caschetto giallo per i lacci.
]]

** 29 **

Ada ci pensò un attimo: «Non credo che sia colpa del vostro skateboard, 
ma del software che c’è dentro. Probabilmente il software è stato 
programmato in modo che gli skateboard non possano andare sul 
marciapiede. Ma possiamo cambiarlo!».

La sera Ada tentò di fare le stesse modifiche sullo skateboard del suo 
compagno di classe Toni. Lavorò di nascosto fino a notte fonda e il 
giorno dopo Toni poté di nuovo andare sul marciapiede. Dopo questa 
modifica, però, il suo skateboard non poteva più fare i suoni che i suoi 
genitori avevano comprato da Zangemann. Invece, ogni dieci minuti faceva 
un rumore divertente che assomigliava ad un lungo rutto. Ada sapeva bene 
che piccoli errori come quello possono sempre spuntare nei programmi. 
Però lo skateboard ruttante di Toni era in realtà abbastanza divertente.
[[I:ada-p29
IMMAGINE: Gioco della “Campana“ disegnato con il gessetto sull'asfalto. 
In fila, scritti all'interno di quadrati, i numeri: 1, 2, 3 e 4 l'uno 
vicino all'atro, 5, 6, 7 e 8 l'uno vicino all'altro. Il numero 9 non è 
all'interno di un quadrato ma di un semicerchio in continuità con i 
bordi dei numeri 7 e 8.
Tra i numeri 1 e 2 c'è una borraccia azzurra con pois bianchi.
A fianco del disegno c'è uno skateboard Zangemann giallo con ruote 
arancioni.
]]

## 30 ##
==== Slide 16
[S]empre più bambini andavano nel pomeriggio da Ada alla discarica, e lei li   
aiutava a riscrivere i programmi per i loro skateboard. Alcuni erano molto   
entusiasti di questa nuova scoperta. Che cose incredibili si potevano 
fare con il codice del software! Volevano imparare tutto ciò che Ada 
sapeva sui linguaggi di programmazione, e presto anche loro furono in 
grado di andare con i loro skateboard di nuovo dove volevano.
==== Slide 17
Ma si poteva fare ancora di più! Con il software avrebbero potuto 
aggiungere ai loro skateboard nuove fantastiche funzionalità. Marie mise 
delle luci LED colorate sul suo skateboard, che si illuminavano di 
colori diversi a seconda della velocità. E Conrad montò delle vecchie 
eliche sul suo skateboard, per dargli una spinta extra.
[[I:ada-p30
IMMAGINE: Una batteria verde con fili rosso e giallo, una ciabatta 
elettrica, della colla, un rotolo di stagno e due matite.
]]

** 31 **

Ada, Toni, Marie e Conrad passarono molti pomeriggi alla discarica. 
Allestirono anche un vero e proprio laboratorio in cui affinavano per 
ore i loro programmi, ascoltando nel frattempo la musica dalle casse che 
Ada aveva costruito per Alan.

«Le casse di tuo fratello sono molto più forti delle nostre» osservò 
Toni, che era impegnato a mettere un contachilometri sul suo caschetto. 
«Sono sicura che anche questo è per via di qualche limitazione imposta 
dal software» rispose Marie.

Insieme cambiarono quindi anche il software degli altoparlanti. Poi 
misero la musica a palla e ballarono insieme a più non posso.
[[I:ada-p31
IMMAGINE: Un cacciavite con manico arancione e grigio, una pinza rossa, 
e tre led: giallo, verde, rosa.
]]

## 32 ##

[[I:ada-p32
IMMAGINE: Laboratorio alla discarica, sotto la veranda della casa di 
Ada.
Ada è seduta su una cassa dell'acqua con una gamba ripiegata 
all'indietro e sta armeggiando con il saldatore a stagno.
Conrad è vicino a lei e sta smontando un altoparlante.
Marie è seduta su due pneumatici con un braccio appoggiato ad un tavolo 
ed ha di fronte il suo skateboard capovolto da cui escono dei fili. Sta 
parlando con Alan, che è in piedi con le braccia appoggiate allo stesso 
tavolo.
Sul tavolo ci sono anche: una pinza, due chiavi inglesi, un rotolino di 
stagno, un barattolo di vernice azzurra con un po' di vernice finita sul 
tavolo, una brocca e due bicchieri con contenenti una bevanda rosa.
Toni sta collaudando il suo skateboard al quale hai aggiunto delle ali 
gialle e un ventilatore.
]]

** 33 **

[[I:ada-p33
IMMAGINE: Marie, Ada, Alan, Conrad e la mamma di Ada stanno ballando. Da 
un lato c'è una cassa appoggiata ad un fusto dalla quale esce la musica.
Vicino alla cassa ci sono due topini che ballano.
Toni sta saltando tra gli pneumatici.
Il cagnolino di Ada sta ululando, e dalla sua bocca esce un fumetto con 
due note musicali.
]]

## 34 ##

[[I:ada-p34
IMMAGINE: Mani che tengono dei fantastici gelati:
gelato azzurro con sopra un cuore di cioccolato con centro giallo e 
sopra il cioccolato della panna montata;
gelato verde con stelline colorate con un cetriolo infilzato su uno 
stecchino;
gelato a forma di pesce rosa;
gelato a forma di piramide con zuccherini, glassa di cioccolato e una 
ciliegina in cima;
gelato arcobaleno con un ombrellino giallo;
gelato a forma di fantasma azzurro con zuccherini sopra.
]]

** 35 **
==== Slide 18
[O]gni giorno Ada e i suoi amici pianificavano insieme il pomeriggio. Da una   
macchina per il gelato rotta, ne costruirono una nuova che poteva produrre   
gelato in tutte le forme e colori concepibili. Mangiarono gelato 
quadrato, gelato a forma di cuore, persino gelato a forma di piramide, 
gelato alla fragola, gelato al lampone e gelato arcobaleno, e tutti con 
l’aggiunta di zuccherini e glassa di cioccolato: molto meglio dei gusti 
prodotti dalle macchine di Zangemann.

A volte aiutarono anche alcuni adulti che avevano problemi con i loro 
computer. Toni riprogrammò la stiratrice di suo papà in modo che potesse 
stirare di nuovo anche le cravatte. Zangemann odiava le cravatte come la 
peste e aveva proibito ai suoi dispositivi di stirarle. Costruirono un 
sistema di irrigazione automatico da un vecchio computer e da vecchi 
tubi per l’autista dell’autobus, in modo che le sue piante non morissero 
di sete durante l’estate. E aiutarono il bidello della scuola a 
modificare il suo aspirapolvere in modo che riconoscesse automaticamente 
i giocattoli e non li risucchiasse più.

Alcune cose le costruirono per puro divertimento, ad esempio la macchina 
per riprodurre il rumore delle scoregge posta sotto la sedia della loro 
maestra di matematica, la signora Gernet. Ogni volta che la maestra si 
sedeva, si sentiva una piccola pernacchia. La signora Gernet li 
rimproverava, ma Ada era sicura che, sotto sotto, anche alla maestra 
ogni volta veniva da sorridere.

## 36 ##
==== Slide 19
[U]n giorno Zangemann notò che alcuni computer non rispondevano più ai   
suoi comandi. Era terribilmente sconvolto, tanto che gli usciva il fumo dalle   
orecchie per la rabbia. Chiamò immediatamente il Presidente e gridò con 
voce tonante: «Qualcuno sta riscrivendo i programmi nei miei 
dispositivi. Non possono farlo, dopotutto sono le mie invenzioni. E 
sarebbe anche troppo pericoloso se tutti potessero fare quello che 
vogliono con i computer. Bisogna fare una legge che proibisca tutto 
ciò!».

Il Presidente non voleva contraddire Zangemann. Tutti i computer del 
governo erano stati programmati da Zangemann. Senza questi computer, non 
sarebbero stati più in grado di governare il paese. Così il parlamento 
emanò la legge, come richiesto da Zangemann:

«Tutti i computer che non sono sotto il controllo di Zangemann sono 
proibiti. Chi ha riprogrammato i dispositivi di Zangemann riceverà una 
multa da 500.000 pezzi d’oro!».

** 37 **

[[I:ada-p37
IMMAGINE: Il Presidente che riceve una telefonata da Zangemann 
arrabbiato.
Il videotelefono è composto da un vecchio telefono rosso a rotella con 
cornetta collagato ad un monitor. Sul monitor compare la faccia di 
Zangemann, mentre dalla cornetta esce una fiammata gialla della voce 
tonante di Zangemann, ed il Presidente si tiene a debita distanza.
Il Presidente ha i capelli bianchi ed indossa una camicia azzurra, una 
cravatta rossa e una giacca blu con bottoni gialli.
Il Presidente è seduto su una poltrona verde con righe verticali 
bianche, mentre sulla scrivania, oltre al videotelefono, ci sono dei 
fogli con scritto qualcosa e una stilografica viola.
Il Presidente stava mangiando un tramezzino con verdure e due olive 
infilate con in uno stuzzicadenti, il tutto sopra un tovagliolo a 
quadretti azzurri con righe bianche.
]]

## 38 ##
==== Slide 20
Quando Ada e i suoi amici ne sentirono parlare, erano veramente furiosi. 
«È tutto così ingiusto. Abbiamo convertito e riprogrammato i nostri 
skateboard da soli. Ora funzionano molto meglio. Non permetteremo a 
nessuno di portarceli via!».

Si incontrarono davanti ad una delle macchine per il gelato che erano 
state modificate da loro e discussero della situazione. Era chiaro che 
qualcosa doveva essere fatto contro la nuova legge, ed escogitarono 
quindi un piano...
[[I:ada-p38
IMMAGINE: Barattoli di vernice verde, azzurra e rosa; un pennello con 
vernice gialla; un indelebile verde chiaro; uno striscione arrotolato su 
cui è caduta un po' di vernice azzurra.
]]

** 39 **
==== Slide 21
[I]l giorno dopo non andarono a scuola. Con i loro skateboard e con grandi   
cartelli e striscioni di protesta sotto il braccio, andarono invece fino al   
parlamento e si sedettero lì davanti. La sera prima, su alcuni cartelli 
avevano attaccato delle luci LED, che ora lampeggiavano vivacemente. 
Avevano collegato assieme le loro casse, in modo che chiunque si 
trovasse in strada potesse sentire quello che dicevano. Alcuni passanti 
si fermarono e chiesero ai bambini per che cosa stavano protestando. 
«Per la libertà del software!» risposero in coro, e raccontarono agli 
adulti la loro storia. Impressionati dalla vicenda, gli adulti 
annuirono, e il Presidente sbirciò con curiosità i loro striscioni prima 
di entrare nell’edificio.

Il giorno dopo, Ada e i suoi amici andarono di nuovo di fronte al 
parlamento. Questa volta con ulteriore sostegno: c’erano anche alcuni 
compagni di scuola a cui Ada aveva riprogrammato gli skateboard. Anche 
il papà di Toni e altri adulti vollero sostenere la protesta. Avevano 
trovato molto utili i dispositivi modificati dai bambini.
[[I:ada-p39
IMMAGINE: Vernice gialla e verde sul pavimento e pastelli a cera gialli, 
rossi, azzurri, verdi e marroni, questi ultimi 3 sono in una scatola 
grigia di cartone.
]]

## 40 ##

Con ogni giorno che passava, sempre più bambini e adulti si univano alla 
protesta. L’autista del bus che era stata aiutata con le sue piante 
venne davanti al parlamento con il suo autobus. Suonò forte il clacson 
per attirare l’attenzione del maggior numero possibile di persone sulla 
protesta. Il bidello portò alcuni amici, e il papà di Toni venne con i 
suoi colleghi, tutti indossando cravatte stirate automaticamente. Venne 
anche la maestra di matematica. Il numero di manifestanti diventò sempre 
più grande e, dopo alcune settimane, la protesta non era limitata solo 
alla città di Ada: no, adesso si protestava ovunque nel Paese.
[[I:ada-p40-41
IMMAGINE: Gruppo di persone che protestano, tra cui:
la mamma di Ada che tiene per mano Alan e che ha in mano un gelato rosa;
3 colleghi del papà di Toni vestiti con la cravatta;
due bambini che tengono lo striscione “Fai i tuoi compiti signor 
Presidente che noi facciamo i nostri!”;
un robot con cingoli e ferri da stiro come piedi, un ventilatore 
elettrico come addome, un monitor come testa e con una frusta al posto 
di una mano e che tiene con l'altra mano un gelato azzurro;
due genitori che tengono lo striscione “Hacking 4 Freedom”;
una signora che tiene in mano un cartello luminoso con scritto “There is 
a code B”;
due uccellini;
la maestra di matematica, la signora Gernet, che ha inserito nel suo 
carrellino un cartello con scritto “Sono giovani + hanno bisogno del 
codice!”; nel carrellino c'è anche il suo cagnolino che abbaia;
Ada Conrad tengono lo striscione “Vogliamo il codice libero!“ mentre 
Marie e Toni stanno camminando vicino allo striscione, e Marie ha in 
mano un megafono con il quale si fa sentire;
il cagnolino della famiglia di Ada che indossa una imbracatura rossa con 
delle strisce a LED gialli scintillanti.
]]

	## Fai i tuoi compiti signor Presidente che noi facciamo i nostri!

** 41 **

[[I:ada-p40
IMMAGINE: Dettaglio dell'immagine precedente: due bambini che tengono lo 
striscione “Fai i tuoi compiti signor Presidente che noi facciamo i 
nostri!”.
]]
[[I:ada-p41
IMMAGINE: Un altro dettaglio dell'immagine precedente: Ada Conrad 
tengono lo striscione “Vogliamo il codice libero!“ mentre Marie e Toni 
stanno camminando vicino allo striscione, e Marie ha in mano un megafono 
con il il cagnolino della famiglia di Ada che indossa una imbracatura 
rossa con delle strisce a LED gialli scintillanti.
]]
	## Sono giovani + hanno bisogno del codice!

	## Senza codice è tutto sciocco!    OPPURE   Vogliamo il codice libero!

## 42 ##

[A]da protestò ogni settimana davanti al parlamento, anche quando pioveva a   
dirotto. In un giorno di pioggia, il Presidente passò davanti ai bambini   
bagnati e gocciolanti e non poté fare a meno di ammirare la loro 
tenacia. Chiese quindi ad Ada: «Perché vi sedete qui ogni giorno? Cosa 
volete ottenere?». Ada rispose: «Vogliamo decidere da soli cosa possiamo 
fare con i nostri computer e cosa no», e i suoi amici e le sue amiche 
gridarono in coro: «Vogliamo il codice libero! Vogliamo il codice 
libero!».

Il Presidente scrutò i visi determinati dei bambini. Ad essere del tutto 
onesti, anche lui avrebbe voluto che il governo potesse decidere da sé 
cosa fosse permesso fare con i propri computer e cosa no. Ma non sapeva 
nulla di computer e di codice e quindi aveva sempre lasciato la gestione 
a Zangemann. Assorto da questi pensieri, il Presidente entrò quindi in 
parlamento.
==== Slide 22
[[I:ada-p42
IMMAGINE: Uno degli amici di Ada a pancia in giù con una gamba piegata 
che sta digitando al computer. Ha capelli castani a caschetto, una felpa 
rossa, pantaloni azzurri ed è senza scarpe ma con le calze bianche. Di 
fianco al computer c'è una tazza verde e due libri aperti.
]]
Il giorno dopo il Presidente invitò Ada e i suoi amici ad entrare. 
«Anche noi vorremmo essere in grado di gestire il nostro software. Ma 
per farlo, il governo non dovrà più dipendere da Zangemann. Potreste 
dirmi cosa sapete dei programmi per computer?» chiese loro il 
Presidente. I bambini spiegarono quindi con molto entusiasmo come 
funzionava e cosa si sarebbe potuto fare con il software. Il Presidente 
era letteralmente meravigliato.

** 43 **

Con questa nuova consapevolezza, da ora in poi il suo governo sarebbe 
stato in grado di progettare il proprio software come voleva, senza 
Zangemann. Chiamò immediatamente i suoi consiglieri in una grande 
riunione e discussero insieme ai bambini che cosa avrebbero voluto 
cambiare e migliorare del software.

Quella sera i bambini tornarono a casa orgogliosi e soddisfatti. 
Finalmente qualcosa era cambiato! La loro lunga protesta aveva dato i 
suoi frutti.
[[I:ada-p43
IMMAGINE: Ada e i suoi amici nell'ufficio del Presidente.
Ada sta riprogrammando il computer del Presidente.
Toni ha sistemato un'altoparlante per la segretaria del presidente.
Marie e Conrad sono seduti per terra mentre stanno discutendo e Marie 
tiene sulle gambe un computer portatile con un adesivo del logo della 
FSFE (tre stelline: verde pisello, azzurro cielo, e blu mare).
Sul pavimento c'è una ciotola con delle caramelle e un piatto con dei 
gelati.
Il telefono sta squillando ma nessuno risponde.
]]

## 44 ##

[L]a mattina seguente il telefono iniziò a squillare molto presto 
nell’edificio del governo. Era Zangemann. Infuriato più che mai, parlò 
con il Presidente. «Senza di me, i computer del governo non 
funzioneranno più», minacciò. Ma il Presidente tagliò corto e riattaccò 
velocemente il telefono. Il telefono suonò molte altre volte ancora quel 
giorno, ma nessuno rispose più. Il Presidente era impegnato in una 
riunione insieme ad Ada, Toni, Marie, Conrad e agli esperti del governo.

[[I:ada-p44
IMMAGINE: Un valletto, vestito con lustrini e cappello con pennacchio, 
che suona una tromba sulla quale è appeso uno stendardo rosso.
]]
Durante i giorni successivi, discussero da mattina fino a tarda sera e 
progettarono i primi programmi per i computer del governo.  
Non erano più disturbati dalle telefonate di Zangemann,  
perché Toni ebbe la magnifica idea di  
riprogrammare i telefoni. Quando  
Zangemann chiamava, veniva  
riprodotto un annuncio automatico:  
«Il governo vuole utilizzare solo  
software che può liberamente  
usare, studiare, condividere e  
migliorare. Grazie per aver chiamato».
==== Slide 23
Infine, dopo molte settimane di proteste  
e di discussioni, era giunto finalmente  
il momento: il parlamento abolì la vecchia  
legge di Zangemann! Fu invece proclamato:

** 45 **

«Ognuno può programmare il proprio computer come vuole, purché lo si 
faccia rispettando le altre leggi».

Venne inoltre introdotta una nuova materia scolastica: computer e 
programmazione.
[[I:ada-p45
IMMAGINE: Il presidente con Toni, Conrad, Marie, Ada e una valletta che 
suona la tromba.
Marie è in alto su una scala che sta parlando al microfono.
Conrad tiene saldamente la scala su cui c'è Marie.
Ada è in piedi su una sedia e tiene in mano la carta bollata della nuova 
legge.
Il cagnolino di Ada è seduto di fronte a lei.
]]

## 46 ##
==== Slide 24
La sera stessa, tutti fecero una grande festa insieme. Ada, Alan, Toni, 
Marie, Conrad, gli altri bambini della scuola e i loro genitori, il 
Presidente, la maestra Gernet, l’autista dell’autobus, il bidello: erano 
tutti lì. Decorarono le strade, ascoltarono musica ad alto volume e per 
festeggiare mangiarono quanto gelato volevano, in tutte le forme e 
colori concepibili.
[[I:ada-p46
IMMAGINE: Festa tutti insieme.
Bambini che hanno in mano gelati e palloncini con la scritta “I love FS 
(Io amo il Software Libero)”;
altri bambini che viaggiano con gli skateboard;
bandierine gialle e arancioni appese per far festa;
delle grosse casse da cui esce musica;
la signora Gernet tiene in mano un gelato rosa a forma di albero con 
sopra una stella gialla;
la mamma di Ada che sta ballando con un signore.
]]

** 47 **

Mentre gli altri continuarono fino a tarda notte, Ada, Toni, Marie e 
Conrad se ne sgattaiolarono via dalla festa e tornarono al loro 
laboratorio. Avevano già un sacco di altre idee per nuove invenzioni. E 
volevano mettersi subito al lavoro.
[[I:ada-p47
IMMAGINE: Il Presidente, la segretaria e altre persone intorno ad un 
tavolo che si stanno gustando gelati pazzeschi;
le bandierine gialle e arancioni continuano dall'immagine precedente;
una bambina che ha appena preso dalla macchina modifica dai ragazzi un 
gelato rosa a forma di fantasma;
il cagnolino di Ada, Conrad, Marie, Ada e Toni che stanno sgattaiolando 
via della festa.
]]

## 48 ##
==== Slide 25
[E] Zangemann? Nessuno l’ha più sentito. Forse è ancora infuriato nella sua   
enorme villa e sta seduto tutto arrabbiato davanti al suo computer dorato.   
Forse non osa più uscire in strada e ha barricato tutte le finestre 
della sua casa così da non doversi preoccupare di ciò che viene fatto 
con le sue invenzioni. Ma, magari, qualche volta guarda ancora il mondo 
attraverso il suo lungo cannocchiale per vedere ciò che i bambini 
inventano di nuovo ogni giorno.  
Forse si ricorderà di quanto si divertiva quando smanettava e sperimentava.  
E forse, ma solo forse, sarà lì a leccarsi un gelato al lampone a forma 
di piramide con sopra una spolverata di codette arcobaleno.
[[I:ada-p48
IMMAGINE: Il cagnolino di Ada che sta fiutando una traccia di gelato.
]]
===== Slide 26
** 49 **

[[I:ada-p49
IMMAGINE: Tracce di gelato al lampone per terra.
]]

## 50 ##

Ringraziamenti dell’autore


Grazie infinite a Reinhard Wiesemann del LinuxHotel per il supporto 
finanziario per il libro e per l’indicazione di smettere di pianificare 
e iniziare a fare concretamente. Grazie a Sandra Brandstätter, che mi ha 
portato una immensa gioia ad ogni nuovo disegno per le illustrazioni. 
Grazie al mio editore Wiebke Helmchen, con il quale mi sono divertito 
molto a sviluppare ed affinare la storia, e ad Ariane Hesse per il 
grande sostegno da parte dell’editore.

Grazie a Bea e Benni, Christine e Marc, Cory, Bernhard, Isabel e Amelia, 
Katta, Kristina, Martin, Mona e Arne, Nina, Oliver, Reinhard, Sabine e 
Torsten per le grandi idee, ispirazioni e consigli pratici, e grazie 
alle molte persone del movimento del Software Libero, da cui mi è stato 
permesso di imparare e il cui impegno mi ha motivato.

Per l’edizione italiana, vorrei ringraziare Francesca e Luca per aver 
tradotto il libro utilizzando il proprio tempo libero, Emma e Greta per 
aver “testato” la traduzione e per i suggerimenti sui miglioramenti da 
apportare, e ancora un grande grazie a Luca per aver strutturato e per 
mantenere il repository git del libro.

Grazie alla mia famiglia, che mi ha permesso di scrivere presto la 
mattina, tardi la sera e in vacanza, e che sostiene sempre anche il mio 
lavoro per la libertà del software. Soprattutto vorrei ringraziare i 
miei figli che mi hanno ispirato con nuove idee ad ogni rilettura. Senza 
di loro questo libro non esisterebbe.

** 51 **

[[I:ada-p51
IMMAGINE: Il cagnolino di Ada che scodinzola dopo aver trovato Zangemann 
nascosto dietro una tenda che si sta mangiando un gelato al lampone con 
sopra tantissime codette colorate e un ombrellino azzurro.
]]

## 52 ##

Informazioni sull’autore
Matthias Kirschner


[[I:ada-p52
IMMAGINE: Primo piano di Matthias che sorride e saluta con una mano. 
Indossa cuffie e microfono. Matthias ha i capelli corti ed un pochino di 
barba.
]]
Matthias è sempre stato affascinato dai computer e dal software fin da 
bambino. Ha avuto una connessione Internet già agli albori da cui ha 
imparato molto.
I bambini hanno il diritto di portare il loro futuro nelle loro mani. 
Pertanto, Matthias si impegna affinché tutte le persone possano 
utilizzare il software in modo autodeterminato. Vorrebbe anche costruire 
uno skateboard elettrico con il Software Libero.

** 53 **

Informazioni sull’illustratrice
Sandra Brandstätter


[[I:ada-p53
IMMAGINE: Sandra sorridente con in mano una matita che appoggia al 
mento. Ha nelle orecchie degli auricolari con microfono integrato. 
Sandra ha capelli corti a caschetto e occhiali.
]]
Sandra ha sempre apprezzato il maneggiare con forbici, pinze, colla, 
filo, tessuto e carta. Oggi lavora come illustratrice, autrice comica e 
designer di personaggi per film e serie animate, per esempio per la 
serie “Trudes Tier” (Spettacolo con il topolino).
Da una macchina per il gelato, Sandra prenderebbe un cremoso gelato 
arcobaleno al gusto di cetriolo limone e con un sacco, ma proprio un 
sacco, di granelle di zucchero.

## 54 ##

Sito web del libro


La Free Software Foundation Europe e.V. è un’associazione benefica e 
senza scopo di lucro che dà alle persone i mezzi per controllare la 
tecnologia.  
Il software è presente in tutti gli ambiti della nostra vita. Per questo 
è importante che questa tecnologia ci dia libertà anziché limitarci.  
Il Software Libero (chiamato anche Open Source) dà a tutti il diritto di 
utilizzare, studiare, condividere e migliorare i programmi. Il Software 
Libero aiuta quindi a sostenere altri diritti fondamentali come la 
libertà di parola, la libertà di stampa e la privacy.

Nel sito web del libro troverete maggiori informazioni e altro materiale:  
https://ada.fsfe.org

** 55 **

Licenza


Il libro “Ada & Zangemann – Una fiaba che parla di software, skateboard 
e gelato al lampone” di Matthias Kirschner e Sandra Brandstätter è dato 
con la licenza “Creative Commons Attribution-Share Alike 4.0 
International (CC BY-SA 4.0)”.

https://creativecommons.org/licenses/by-sa/4.0/deed.it

## 56 ##

[[I:ada-p56
IMMAGINE: Una mano che tiene un cono gelato a forma di pesce e con un 
cetriolo su una bacchetta, da colorare. In un angolo in basso, una 
matita che scrive.
]]
Metti dei gusti deliziosi, divertenti o pazzeschi e disegnali sui coni 
di gelato nella prossima pagina.
Ulteriori informazioni sul libro si possono trovare su 
https://ada.fsfe.org

** 57 **

[[I:ada-p57
IMMAGINE: Tre mani che tengono altrettanti coni gelato vuoti, da 
disegnare e colorare. Sospeso in aria sopra il cono centrale c'è un 
ombrellino.
]]

## 58 ##

** 59 **

## 60 ##

[[I:back_cover-a
IMMAGINE: Un saldatore a stagno e un pennello e barattolo con vernice 
gialla, collegati da una cavo bianco che forma una simil-cornice.
]]

[L]’inventore Zangemann è famoso in tutto il mondo ed è immensamente 
ricco. Adulti e bambini amano le sue favolose invenzioni. Ma un giorno 
si verifica un problema: gli skateboard elettrici dei bambini non 
funzionano più correttamente. Che succede? La curiosa Ada scopre cosa 
sta accadendo. Insieme ai suoi amici smanetta con i programmi per 
computer ed escogita un piano: Zangemann non può più avere il controllo 
dei dispositivi!

Un libro che stimola l’interesse nello sperimentare e incoraggia a 
plasmare la tecnologia.

[[I:back_cover-b
IMMAGINE: Una ciabatta per la corrente, collegata anch'essa con una cavo 
bianco che fa da cornice.
]]


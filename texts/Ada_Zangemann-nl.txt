# SPDX-FileCopyrightText: 2022 Matthias Kirschner
# SPDX-FileCopyrightText: 2024 André Ockers (translator)
# SPDX-FileCopyrightText: 2024 Nico Rikken (translator)
# SPDX-FileCopyrightText: 2024 Carmen Bianca Bakker (proofreader)
# SPDX-FileCopyrightText: 2024 Christopher Peeters (proofreader)
#
# SPDX-License-Identifier: CC-BY-SA-4.0

** 0 **

[[IDX:
toc:Inhoudsopgave
text:Tekst
cover:Omslag
other.titlepage:Voorkant
chapter-01,cover:Voorkant
chapter-02,page_02:Colofon
chapter-03,page_04:Ada & Zangemann
chapter-04,page_06:Zangemann en computers
chapter-05,page_13:Op een dag...
chapter-06,page_18:Skateboards werken niet langer
chapter-07,page_20:Ada en software
chapter-08,page_22:Programmeren
chapter-09,page_25:Een vreselijke nacht
chapter-10,page_26:Eerste echte project
chapter-11,page_30:Hacken voor vrijheid
chapter-12,page_36:Zangemann en de president
chapter-13,page_39:Protest
chapter-14,page_42:Kinderen helpen de overheid
chapter-15,page_44:Nieuwe wet
chapter-16,page_48:En Zangemann?
chapter-17,page_50:Dankbetuigingen
chapter-18,page_52:Over de auteur - Matthias Kirschner
chapter-19,page_53:Over de illustrator - Sandra Brandstätter
chapter-20,page_54:Website voor het boek en licentie
chapter-21,page_55:Kleurplaten
chapter-22,back_cover:Achterkant en samenvatting
]]

[[I:cover
IMAGE: Een verhaal over software, skateboards en frambozenijs.
Door Matthias Kirschner en Sandra Brandstätter.
Op een voornamelijk onverzadigde cyaan achtergrond, in een kader bestaande uit soms gekrulde witte lijnen die een verbinding vormen tussen een computermuis, een toetsenbord en een roze smartphone. Ada en Zangemann zijn naar elkaar gericht, beiden met de handen op hun heupen in een uitdagende pose. Ada lacht en Zangemann fronst.
Ada heeft zwart haar met rode elastieken in twee grote knotten links en rechts. Ze heeft rode wangen en kleine gele knopjes in de oren. Ze draagt een horizontaal gestreepte korte broek in cyaan en wit en een geel shirt over een wit ondershirt dat eindigt in kant dat onder het shirt uit komt. Over het shirt draagt Ada een blauw vest met capuchon. Ada draagt rode schoenen met witte neuzen, witte zolen en korte witte sokken. Ze heeft een voet op een skateboard en de andere op de grond.
Zangemann heeft kort grijs haar en vierkante brillenglazen. Hij draagt een paarse trui aan met kol, een lichtblauwe opgetrokken broek, bruine schoenen en witte stokken. Hij draagt een groot technisch horloge. Boven Zangemann is een combinatietang afgebeeld met rode handvatten die het kader van draden doorkruist.
]]

** 1 **

[[I:ada-p01
ADA & ZANGEMANN
]]

Matthias Kirschner
  Sandra Brandstätter

ADA & ZANGEMANN
Een verhaal over software, skateboards en frambozenijs
## 2 ##

Copyright © 2023 Matthias Kirschner en Sandra Brandstätter. Op dit werk 
is een Creative Commons Attribution-ShareAlike 4.0 International License 
van toepassing. Bezoek http://creativecommons.org/licenses/by-sa/4.0/ om 
een kopie van deze licentie te zien of stuur een brief aan Creative 
Commons, PO Box 1866, Mountain View, CA 94042, USA.

Ada & Zangemann: Een verhaal over software, skateboards en frambozenijs 
is een vertaling van het Duitse origineel: Ada und Zangemann: Ein 
Märchen über Software, Skateboards und Himbeereis, gepubliceerd door 
Dpunkt.verlag in samenwerking met O’Reilly Media, Inc., onder de 
handelsnaam “O’REILLY,” © 2022 door Matthias Kirschner en Sandra 
Brandstätter.

Eerste druk

26 25 24 23 22 1 2 3 4 5

ISBN-13: 978-1-7185-0318-2 (print)
ISBN-13: 978-1-7185-0319-9 (e-book)

Uitgever: William Pollock
Auteur: Matthias Kirschner
Illustratrice: Sandra Brandstätter
Eindredactie: Jill Franklin
Productie-redactie: Jennifer Kepler
Redactie: Wiebke Helmchen
Kleurassistentie: Olga Biryukova, Noémi Sárkány, Nathalie Scattolon, 
Kristina Haidinger, en Jasmin Schlögl
Ontwerp voorkant: Sandra Brandstätter en Susan Brown
Letterzetster: Maureen Forys, Happenstance Type-O-Rama

Neem voor informatie over distributie, bulkverkoop of zakelijke verkoop 
alstublieft contact op met No Starch Press, Inc., direct via 
info@nostarch.com of:

No Starch Press, Inc.
245 8th Street, San Francisco, CA 94103 USA
telefoon: 1.415.863.9900
www.nostarch.com

Een cataloguskaart van dit boek is beschikbaar bij het Amerikaanse Library of 
Congress.

No Starch Press en het No Starch Press-logo zijn geregistreerde 
handelsmerken van No Starch Press, Inc. Andere hierin genoemde product- 
en bedrijfsnamen zouden de handelsmerken van hun respectievelijke 
eigenaren kunnen zijn. In plaats van bij ieder geval van een handelsmerk 
een handelsmerksymbool te gebruiken, gebruiken we de namen alleen op een 
redactionele wijze en ten voordeel van de handelsmerkeigenaar, zonder 
intentie om inbreuk te maken op het handelsmerk.

De informatie in dit boek is gedistribueerd op een “Koop op eigen bate 
en schade”-basis, zonder garantie. Hoewel iedere voorzorg is genomen bij 
de voorbereiding van dit werk, zullen noch de auteur, noch No Starch 
Press, Inc. welke aansprakelijkheid hebben naar welk persoon of welke 
entiteit dan ook met betrekking tot welk verlies of schade, veroorzaakt 
of beweerd, direct of indirect, door de informatie die het bevat.

Alle karakters in deze publicatie zijn fictie en alle gelijkenissen 
met bestaande personen, levend of dood, berusten op louter toeval.
**

Dit boek van Matthias Kirschner (auteur) en Sandra Brandstätter 
(illustratrice) valt onder Creative Commons CC-BY-SA, een vrije 
culturele licentie.

Je mag het materiaal in welk medium of formaat dan ook delen, kopiëren 
en verspreiden. Je mag het materiaal voor welk doel dan ook, zelfs 
commercieel, aanpassen, remixen, veranderen en op voortbouwen. Je moet de 
juiste naam vermelden, een link naar de licentie leveren en duidelijk 
maken of er veranderingen zijn gemaakt. Je mag dit doet op een redelijke 
manier, maar niet zodanig dat de indruk gewekt wordt dat de 
licentiegever instemt met uw werk of uw gebruik van het werk. Als je het 
werk hebt geremixt, veranderd, of op het werk hebt voortgebouwd, moet je 
het veranderde materiaal verspreiden onder dezelfde licentie als het 
originele werk. (Dit is een voor mensen leesbare samenvatting en geen 
vervanging voor de juridische code van CC-BY-SA 4.0).

Verder vraagt de licentiehouder voor geremixte versies (afgeleide 
werken) je om de persoonlijke dankbetuigingen van de auteur en de 
korte biografieën van de auteur en de illustratrice niet te veranderen; 
of liever deze delen geheel verwijderen van uw geremixte versie.

Publicatie onder deze vrije culturele licentie was mogelijk dankzij 
fantastische steun van dpunkt.verlag GmbH / O'Reilly voor het Duitse 
boek en No Starch Press voor het Engelse boek. Helaas vormen Creative 
Commons-licenties nog steeds zeldzame uitzonderingen voor commercieel 
gepubliceerde boeken en worden ze vaak als revolutionair en riskant 
gezien door uitgevers.

Heel veel dank aan dpunkt.verlag en No Starch Press voor het 
begrijpen van de waarden van softwarevrijheid, het nemen van de tijd om 
de voordelen van vrije culturele licenties te begrijpen en erover te 
discussiëren en de fantastische steun voor het publiceren van dit boek 
onder voorwaarden die de waarden van de FSFE respecteren.

## 2BB ##

Vrij als in vrijheid, niet prijs

Vrije Software gaat over de vrijheden die je met de software ontvangt, 
niet over de prijs. Zo betekent een boek publiceren onder een vrije 
culturele licentie niet dat u het recht hebt om een gratis kopie van het 
boek of e-book te ontvangen. Het betekent dat je de hierboven beschreven 
rechten ontvangt, zodat de samenleving er baat bij heeft, zoals voor alle 
cultuur zou moeten gelden.

We moedigen u aan om auteurs, uitgevers en anderen te steunen die 
betrokken zijn bij de creatie van cultuur onder vrije licenties, 
inclusief financiële steun door aankopen of donaties. De samenleving zou 
zij die die vrijheid van de anderen respecteren moeten steunen.

** 3 **
=== Slide 1

[[I:ada-p03
IMAGE: Matthias Kirschner, Sandra Brandstätter - ADA & ZANGEMANN - Een verhaal over software, skateboards en frambozenijs.
Titel in het midden, auteurs linksboven.
Rechtsonderin Ada's familiehond, met een grijze vacht met enkele witte vlekken en met een rode halsband met brandende gele leds, die kwispelt met de staart.
]]
Matthias Kirschner
Sandra Brandstätter

ADA & ZANGEMANN

Een verhaal over software, skateboards en frambozenijs

## 4 ##
==== Slide 2
[E]r was eens een klein meisje genaamd Ada. Haar familie was zo arm dat 
al hun spaargeld in een koekjestrommel paste. Ze hadden niet genoeg geld 
om in een echt huis te wonen. In plaats daarvan woonde Ada met haar 
moeder en haar kleine broer Alan in een hut vlakbij een 
schroothoop aan de rand van de stad.
[[I:ada-p04
IMAGE: Ada op de voorgrond verlaat het huis om naar school te gaan met op de achtergrond Ada's huis en de schroothoop. Ada heeft een bruine rugtas met gele schouderbanden.
Links van Ada staat een rode auto, een Volkswagen Kever, zonder wielen en niet langer werkend, met nog maar één van de koplampen aanwezig die alleen nog aan de draden hangt.
Links, voor de auto, staan twee banden en twee kisten waarvan één een houten kist met een emmer op de kop erin, en een leeg blikje, dichtgegroeid met planten met gele bloemen.
Op de achtergrond is Ada's huis, met haar moeder en haar broer Alan die gedag zwaait en de hond die op de grond zit.
Alan zit op de twee traptreden van het huis. Hij heeft kort donker haar en draag een wit shirt met korte mouwen en rode strepen op de randen van de mouwen en twee rode strepen aan de onderkant van het short. Alan draagt een blauwe korte broek en loopt op blote voeten.
Ada's moeder heeft donkere lippenstift op en lang donker haar in een witte haarband. Ze draagt een kort blauw shirt met witte bies, witte broek en gele schoenen.
Ada's huis is van hout met een witte voorkant. Het dak is van donkerrode dakplaten. Er zijn twee ramen en een deur aan de voorkant en een ander raam aan de linker kant. Een gele eend staat op de nok van het dak. Een grijze metalen schoorsteen steekt zijwaarts uit het dak. Een antenne aan de linkerkant van het dak is ook de steun voor een waslijn waaraan met rode wasknijpers een groene top, een lichtblauwe broek en een witte onderbroek hangen. Rechts naast het huis is een veranda waarop een zonnepaneel is geplaatst. Onder de veranda ligt een matras en er staan een rood olievat en een grijze koffer. Achter het huis liggen bergen afval waarin je een wasmachine, een auto en verschillende planken kan onderscheiden.
]]

** 5 **

[[I:ada-p05
IMAGE: Prestigieuze tijdschriften ("STARS", "MONEY", Richest Man") met Zangemann en zijn landhuis op de voorpagina's.
]]
Ver weg, aan de andere kant van de stad, woonde een beroemde uitvinder 
genaamd Zangemann. Hij was ongelooflijk rijk. Geen vel papier ter wereld was 
groot genoeg voor zijn bankafschrift met al die getallen en nullen! Hij 
woonde in een enorm huis met een zwembad, een waterglijbaan, veel trappen 
en torens, honderden ramen en zóveel kamers dat hijzelf vaak verdwaalde. 
Zangemanns landhuis stond hoog op een heuvel. Daar vandaan kon hij over 
de hele stad uitkijken.


## 6 ##
==== Slide 3
[C]omputers hadden Zangemann gefascineerd vanaf dat hij een kind was. Toen 
hij jong was waren computers enorme machines met veel kabels en 
luidruchtige ventilatoren. Op school droomde kleine Zangemann vaak over 
alle dingen die hij zou doen met computers als ze maar een beetje 
kleiner zouden zijn; klein genoeg om in andere leuke dingen in te kunnen 
bouwen. Hij wist wat hij zou doen. Hij zou eerst een computer in zijn skateboard bouwen, zodat er 
coole geluiden uit zouden komen als hij er op reed: misschien een sirene 
van een brandweerwagen of het geluid van een raketlancering. Dan zou hij 
een computer gebruiken om ijsjesmachines uit te vinden! De computer zou
de coolste smaken mixen en zelfs verkopen. Er zouden machines staan op 
iedere straathoek en hij zou aan zijn favoriete smaak ijs kunnen 
komen wanneer hij maar wilde, en zoveel hij maar wilde. Daarna zou hij 
een schoonmaakrobot bouwen en een blokjessorteermachine zodat zijn kamer 
altijd netjes en schoon zou zijn. Zangemann had iedere dag dit soort 
geweldige nieuwe ideeën. Hij kon aan niets anders denken.

Terwijl de jaren voorbij gingen, groeide Zangemann en werden computers 
kleiner. Na zijn schooltijd waren ze eigenlijk zo klein dat ze in zijn 
zak pasten. De kleinsten pasten zelfs op zijn vingertop.

** 7 **

[[I:ada-p07
IMAGE: Zangemann als kind op een stoel aan een tafeltje op school. Vanuit zijn hoofd komen zes bubbels met daarin zijn ideeën voor plekken om computers in te bouwen: een videobelsysteem, een luidspreker, een wasmachine, een skateboard met radiografische besturing op een grote computermonitor, een polscomputer en een schoudercomputer met monitor en toetsenbord.
Zangemann heeft grijs haar, een donkerpaars shirt met blauwe horizontale strepen, een blauwe korte broek, bruine schoenen en witte sokken. Hij draagt een bril en een groot horloge om zijn linker pols.
Op de tafel liggen een open notitieboek, een geel potlood en een gum, terwijl aan de zijkant van de tafel zijn bruine aktetas hangt.
]]

## 8 ##
==== Slide 4
“Eindelijk kan ik al mijn ideeën realiseren!” riep Zangemann uit, en 
ging meteen aan het werk. Hij vond manieren om kleine computers aan 
allerlei dingen toe te voegen om ze nog leuker en bruikbaarder te maken. 
En toen verkocht hij ze.

[[I:ada-p08b
IMAGE: Originele Zangemann IJsjesmachine.
Hij is blauw in kleur en vergelijkbaar met een frisdrankautomaat maar in plaats van de beker is er een hoorntje gevuld met roomijs.
Boven het uitgifteluik zit een monitor die de variant toont die is uitgegeven, in dit geval ananasijs.
Aan de linker kant zit een opening voor munten, de verschillende knoppen om de smaak te kiezen en het gat om wisselgeld terug te krijgen.
Bovenop staat een rond wit reclamebord met bollen snoeproze ijs in een hoorntje.
Aan de achterkant van de machine zit een koelmachine met de "Z" van het Zangemann logo.
]]
Volwassenen en kinderen hielden van zijn uitvindingen. Alle kinderen 
wilden een van zijn skateboards hebben, compleet met de nieuwste geluiden, 
om indruk te maken op hun vrienden op school. Kinderen hielden 
ook van zijn luidspreker-uitvinding, die direct ieder lied kon spelen 
dat je aanvroeg. En natuurlijk hield iedereen van de ijsjes die iedere
middag werden geserveerd door de automatische, extra-lekkere Originele 
Zangemann IJsjesmachines. Het leek allemaal magie, maar het geheim was
eenvoudig: de kleine computers die Zangemann in zijn machines bouwde 
maakten het allemaal mogelijk.
[[I:ada-p08a
IMAGE: Een origineel Zangemann elektrisch skateboard laat een spoor van muzieknoten en gekleurde cirkels achter. Alleen de knieën, witte sokken en olijfgroene schoenen met witte zolen van een kind op het skateboard zijn zichtbaar.
]]

** 9 **

[[I:ada-p09
IMAGE: Ada sleutelt met onderdelen in haar geïmproviseerde werkplaats.
Ada zit op een omgekeerde frisdrankkrat en werkt met een gele schroevendraaier aan een reparatie. Op de tafel liggen ook een groene nijptang, een rode hamer, een witte stekkerdoos en een ander apparaat. Ada zit aan een tafel bestaande uit een houten plaat ondersteund door twee olievaten (een grijs en de ander rood) en een kleine houten schraag. Achter Ada staan een wasmachine, buizen en een plaat. Voor de geïmproviseerde tafel liggen banden en een oude telefoon met een kapotte kabel. Alan loopt naar Ada en houdt een gele ventilator boven zijn hoofd. Alan draagt nu witte sokken en gele schoenen.
]]
Deze uitvindingen waren erg populair op Ada's school en veel van haar 
vrienden reden rond op de coole skateboards. Ada was vaak verdrietig 
omdat haar moeder zulke grote dingen niet kon kopen: geen skateboard, 
geen luidsprekers, geen ijsjes.
==== Slide 5
Gelukkig woonde Ada direct naast de schroothoop. Er waren veel kapotte 
apparaten en roestige onderdelen, die ze combineerde tot nieuwe coole 
dingen, zoals een zeepkist waarin zij en Alan van de berg naar 
beneden scheurden, een windmolen en enge schrootmonsters waar ze dan 
samen tegen vochten. Ze vond ook veel nuttige dingen: een 
oude mobiele telefoon bijvoorbeeld. Het scherm was gebroken, maar dat 
kon ze repareren, en op de schroothoop was dan geen internet, 
maar ze kon ergens anders wel toegang krijgen.

Ada had zoveel plezier met het sleutelen op de schroothoop en met het 
repareren van kapotte dingen dat ze niet meer dacht aan de skateboards 
en het ijs.

## 10 ##
==== Slide 6
Omdat iedereen zijn uitvindingen kocht, werd Zangemann snel de rijkste 
persoon in de hele wereld. Met al zijn geld kocht hij een gigantische 
gouden computer met een toetsenbord gemaakt van juwelen en zette het 
in de grootste kamer van zijn landhuis. Daar vandaan kon hij, via het 
internet, alle kleine computers besturen die in zijn uitvindingen zaten gebouwd.

Hij hoefde alleen maar op de juiste toets van zijn gouden 
computer te drukken en meteen zouden alle ijsjesmachines in de stad alleen maar 
vanille-ijs uitgeven. Als Zangemann wilde dat mensen chocolade-ijs zouden eten, 
drukte hij op de knop voor chocolade-ijs. Als hij de opdracht gaf voor 
citroenijs, maakten de machines alleen citroenijs. Zangemann hield van 
zijn uitvindingen en was altijd opgewonden over hoe geweldig goed zijn 
machines werkten. Soms waren mensen teleurgesteld dat hun favoriete 
ijssmaak niet beschikbaar was, maar wat konden ze doen? Er was tenslotte 
ijs op elke straathoek.
[[I:ada-p10
IMAGE: Een witte stekkerdoos verbonden aan een stopcontact. De stekkerdoos heeft drie aansluitingen en een groene schakelaar. In de stekkerdoos dit een stekker met een grijze kabel.
]]

** 11 **

Zangemann werd blij van het indrukken van de fonkelende toetsen en de mensen ijs te zien eten. 
Zo bracht hij dagelijks vele uren door achter zijn gouden computer. Keer op keer keek hij door 
een lange telescoop neer op de stad om te aanschouwen hoe 
betrouwbaar zijn uitvindingen zijn commando's opvolgden.
[[I:ada-p11
IMAGE: Zangemann zit achter zijn gouden computer op een goude stoel met armleuningen een erg hoge rode gecapitonneerde rugleuning met aan de bovenkant de "Z" van het Zangemann-logo. Hij draagt een paarse coltrui en een lichtblauwe broek.
De computer heeft vier monitoren met decoratieve randen van verschillende grootten, elke met het logo op de achterkant. Het is geïntegreerd in een kostbaar houten bureau waarvandaan een grijze kabel slingert die is verbonden aan de stekkerdoos op de vorige pagina.
]]

## 12 ##
==== Slide 7
Als hij niet achter zijn gouden computer zat, was Zangemann zijn kleine 
computers in nieuwe apparaten aan het bouwen om ze vervolgens te verkopen. 
Hij bouwde wasmachines die een berichtjes naar je telefoon stuurden als de was
klaar was. Hij maakte stofzuigers die een leuk deuntje speelden in 
plaats van luid te ronken. Hij vond lampen uit die op een vingerknip aan en 
uit gingen en auto's die je vertelden waar de dichtstbijzijnde 
supermarkt was.
[[I:ada-p12
IMAGE: Stadsaanzicht met huizen, winkels en een centrale straat die naar rechts afbuigt. Op de weg rijden een auto en een fietser.
Er zijn verschillende kinderen en ouders aan het lopen of aan het skateboarden. Sommige eten ijs, terwijl anderen ijs kopen van de Originele Zangemann machines.
]]
Al snel had bijna elk apparaat een Zangemann-computer ingebouwd. Niet al 
zijn uitvindingen leken direct noodzakelijk, maar mensen kochten alles 
dat hij maakte. Zo was het gewoon. Iedereen wilde de apparaten gemaakt 
door Zangemann, de grootste uitvinder ter wereld.

** 13 **

Op een dag dacht Zangemann "Vandaag wil ik mijn uitvindingen van 
dichtbij zien." Hij borg zijn grote telescoop op en liep vol verwachting de lange trap af de stad in om van zijn coole apparaten te genieten.
[[I:ada-p13
IMAGE: Zangemann loopt de trap naar beneden van zijn landhuis op de heuvel. De voorkant is blauw met grote ramen, de torens zijn donkerblauw en vanuit een raam start een gele glijbaan die eindigt in een groot zwembad met twee palmbomen. De daken zijn rood en op de hoogste toren is een antenne geïnstalleerd. Aan de zijkant van de trap om de heuvel af te dalen staan groenblijvende bomen.
]]

## 14 ##

"Misschien zal een klein uitstapje me zelfs een paar nieuwe ideeën 
geven. Als ik helemaal eerlijk ben, waren mijn laatste uitvindingen lang 
niet zo nuttig als de eerste....," overpeinsde Zangemann. "Maar mijn 
ijsjesmachines zijn en zullen ongeëvenaard blijven," dacht hij direct
daarna en met enige trots, terwijl hij een groep mensen passeerde die 
allemaal de smaak van de dag aten: kokosnotenijs.
==== Slide 8
Hij was diep in gedachten toen plots — BAM! — iets tegen zijn scheenbeen botste.
[[I:ada-p14
IMAGE: Zangemann na het incident met het kind. Zangemann schreeuwt van de pijn en houdt een van zijn benen omhoog met beide handen aan de scheen.
Het kind heeft bruin haar dat naar achteren wordt geblazen door Zangemanns geschreeuw. Hij draagt een lichtblauwe trui met capuchon en een donkergroene broek. Hij houdt een rood Zangemann elektrisch skateboard vast.
]]

** 15 **

Zangemann gilde en keek rond op zoek naar de oorzaak. Een geschrokken kind stond 
voor hem, met een origineel Zangemann-skateboard onder zijn arm. "Sorry, 
dat was niet mijn bedoeling," stamelde het kind, maar Zangemann 
luisterde niet.

Een boze Zangemann hinkte weg. Plots hoorde hij luide muziek. Hij had 
nog nooit zoiets afschuwelijks gehoord. Hij keek rond en zag dat de 
muziek afkomstig was van een luidspreker die hij zelf had gebouwd. Een 
kind aan de overkant van de straat hield die vast. Het kind leek de 
muziek leuk te vinden, maar het bezorgde Zangemann een vervelende hoofdpijn 
en zijn stemming verslechterde. Dit was niet hoe hij zijn wandeling had 
voorgesteld!
[[I:ada-p15
IMAGE: Advertentie voor Zangemann ijs op een stoepbord en op een groot reclamebord reclame voor een Zangemann elektrisch skateboard en een Zangemann wasmachine.
De wiskundelerares Mevrouw Gernet loopt voor de grote reclameborden langs.
Mevrouw Gernet is een oude vrouw met kort wit haar. Ze is gekleed in een licht groen t-shirt en een erwtengroene trui, donkerbruine broek en lichtgroene schoenen met hak. Ze heeft een fuchsia schoudertas die ze achter zich draagt.
Ze duwt een klein winkelwagentje waarin een klein bruin hondje zit met een halsband en penning.
]]

## 16 ##
==== Slide 9
Zangemann was woedend op de twee kinderen. Hoe durfden ze zijn 
uitvindingen zo te gebruiken? Die nacht kon hij niet slapen, dus ging 
hij achter zijn gouden computer zitten. Daarvandaan gaf hij alle kleine 
computers in de skateboards de opdracht dat het niet langer was 
toegestaan om de stoep op te gaan. Hij droeg de kleine computers in de 
luidsprekers op om muziek alleen op een laag volume af te spelen, 
behalve zijn favoriete muziek, die hij meteen opzette om in een betere 
stemming te komen.
[[I:ada-p16
IMAGE: De stad in de avond met huizen, een kerk en twee lantaarnpalen. Afbeeldingen verschijnen uit de woningen die Zangemann's uitvindingen illustreren gekocht door de inwoners: een wasmachine, een gele stofzuiger en een rode auto, allemaal met signalen voor de verbinding met het internet.
]]

** 17 **

[[I:ada-p17
IMAGE: Vervolg op de vorige afbeelding met op de achtergrond de heuvel met Zangemanns huis met antenne waarvan signalen komen om de verschillende apparaten te besturen.
In de afbeeldingen die verschijnen staan een rood elektrisch skateboard, een lamp, een ijsjesmachine en een toilet, die allemaal commando's ontvangen van Zangemann.
]]

## 18 ##
==== Slide 10
[D]e volgende dag was er veel commotie op Ada's school. Onderweg naar 
school stopten de skateboards van de kinderen ermee. De wielen stonden 
simpelweg stil. En de kinderen konden niet langer hun luidsprekers 
harder zetten. Wat was er gebeurd?
[[I:ada-p18
IMAGE: Vijf kinderen van school die hun skateboards niet aan de praat krijgen. Twee meisjes dragen helmen, de ene blauw, de ander rood. Een klein meisje met bruin haar in twee knotten met gele elastieken is geknield. Ze probeert te begrijpen waarom het skateboard van haar vriend met de rode helm niet meer werkt. Vier kinderen hebben rugzakken op hun schouders, terwijl het kleine meisje met de rode helm die van haar tegen een bankje heeft leunen met daarop een gele appel een een lichtblauwe drinkfles met een witte bloem erop.
]]

** 19 **

Hoewel ze geen van die dingen bezat, vroeg Ada zich af waarom de 
skateboards en luidsprekers plotseling niet meer werkten. Maar ze had 
niet echt de tijd om erover na te denken omdat ze al weer aan het 
sleutelen was. Ze bouwde een complete fiets van de onderdelen van drie 
kapotte fietsen. Ze gaf de fiets aan haar moeder cadeau zodat ze 
haar geld niet hoefde uit te geven aan kaartjes voor de busrit naar haar 
werk. Voor haar broer bouwde Ada een luidspreker zodat hij in slaap kon 
vallen bij leuke verhalen in de avonden als hun moeder nog op het werk 
was.

[[I:ada-p19
IMAGE: Close-up van Ada die nadenkt, met een rugzak en met één hand op haar kin en één hand in haar zij.
]]
Na een paar dagen was men op  
Ada's school de eerste schok  
alweer vergeten. De skateboards  
gingen nog steeds niet de stoep op,  
maar verder werkten ze nog wel.  
En dus reden de kinderen nu  
in rondjes op de speelplaats  
en luisterden ze naar zachte muziek.  
Alleen een vreemde deftige marsmuziek  
bleef op een onveranderd volume spelen,  
wat de kinderen nogal verbaasde.

## 20 ##
==== Slide 11
[A]da hield van woensdagen. Elke woensdag kwamen haar moeder en Alan 
haar ophalen van school en gingen ze samen naar de bibliotheek. Ada was 
altijd aangetrokken tot de technologieafdeling. Daar waren boeken met 
blauwdrukken, instructies voor experimenten en uitleg over hoe 
verschillende apparaten werkten. In de bibliotheek kon Ada ook online 
gaan met haar telefoon. Ze had snel door dat er ook veel te ontdekken 
was op het internet. Daar deelden veel mensen hun ideeën en 
reparatietips om anderen te helpen.

Op een van deze middagen leerde Ada twee nieuwe woorden: hardware en 
software. Hardware was een woord voor iets dat Ada al kende: de 
elektronische apparaten waaraan ze na schooltijd sleutelde en de 
apparaten die ze in haar handen kon houden en kon repareren of iets 
anders van kon maken. Wat compleet nieuw was voor Ada, was het woord 
software. Ze leerde snel dat het instructies betekende die draaiden op 
een computer om andere apparaten of computers te besturen. Sommige 
boeken noemden die instructies programma's of code. Met zo'n 
computerprogramma kon iemand bijvoorbeeld een luidspreker vertellen welk 
nummer te spelen en hoe luid.

Het beste aan Ada's nieuwe ontdekking was het besef dat ze net zo 
kon sleutelen aan software als aan hardware. Hardware is gebouwd 
met gereedschap: hamers, boren en schroeven. Software is gebouwd door 
simpelweg de commando's voor de hardware op te schrijven, de ene na de 
andere. Er was een aparte taal hiervoor: de programmeertaal. Met 
software kon Ada haar uitvindingen nog veel nuttiger maken. Ze wilde 
heel graag de programmeertaal leren!

** 21 **

[[I:ada-p21
IMAGE: Computerscherm waarvanuit de elementen van de programmeertaal symbolisch verschijnen: "while num > 0", "init", "sx=42", "for", "v**3".
Ada typt op een wit toetsenbord met een blauwe kabel, terwijl haar andere hand door het scherm heen grijpt om het programma aan te passen ("print(msg)", "a+b+c+d=e", "if", "break", "continue", "exit()"). Naast het toetsenbord liggen een potlood en een gum.
]]

## 22 ##
==== Slide 12
[I]n de daarop volgende weken bracht Ada haar middagen door in de 
bibliotheek. Ze vond boeken en websites die uitlegden hoe 
programmeertalen en code werkte. Voor Ada voelde het een beetje als het 
leren van een geheimtaal, of zoals op school het uitbreiden van de 
woordenschat. Ada kon er geen genoeg van krijgen. Ze verwachtte dat haar 
eerste programma iets simpels zou doen zoals: "Laat dit lampje 
knipperen!"

Natuurlijk wilde ze haar programma meteen uitproberen om te zien of het 
echt werkte. Op de schroothoop koppelde ze haar telefoon aan een klein 
ledlampje. Toen typte ze de regels van de code in haar telefoon.

Eerst gebeurde er niets. Ada vroeg zich af wat de fout zou kunnen zijn. 
Ze maakte een paar kleine aanpassingen en probeerde opnieuw en . . . 
“Jaaa!” Het kleine lichtje begon te knipperen. Aan, uit, aan, uit. Ada 
keek vol bewondering naar de led. Ze had haar eerste programma 
geschreven!

Ada was heel erg enthousiast. Ze stelde zich alle geweldige dingen voor 
die ze kon doen. Als ze maar de juiste code invoerde kon ze haar 
uitvindingen precies laten doen wat ze wilde. Het was niet zo eenvoudig 
maar na een paar weken schreef Ada een echt nuttig programma: een die 
Alan's luidsprekers een half uur nadat hij in slaap was gevallen automatisch 
uit liet schakelen.

** 23 **

[[I:ada-p23
IMAGE: Ada begint het programmeren te begrijpen. Ze typt op een toetsenbord dat rust op een grijze mat en verbonden is met een smartphone met een blauwe kabel.
De smartphone is verbonden met een rode draad aan een printplaat met een gele LED-lamp. De smartphone krijgt voeding via een transformator die is aangesloten op de stekkerdoos met een grijze draad en stekker.
Op de tafel liggen ook drie boeken waarvan er één open is, een klembord, een tang, lijm, soldeer en een soldeerbout die niet is aangesloten.
]]
Ada had ook een idee voor het volgende programma dat ze zou schrijven. 
Het was een grotere zaak, een echt project. Ze zou er waarschijnlijk de 
hele zomervakantie voor nodig hebben en ze kon amper wachten!

## 24 ##

[[I:ada-p24
IMAGE: Zangemann kijkt bedachtzaam met zijn armen over elkaar uit een van de grote ramen van zijn huis waarin de zonnenstralen reflecteren.
]]

** 25 **
==== Slide 13
[Z]angemann had sinds zijn afschuwelijke wandeling in de stad elke nacht 
slecht geslapen. Als hij 's avonds naar bed ging werd hij 
geplaagd door zorgen. "Oh nee, mijn geweldige uitvindingen. Het kan toch 
niet zo zijn dat iedereen er maar wat mee rond loopt te spelen. Wat er 
allemaal wel niet mis kan gaan! Ik heb alles tot op het kleinste detail 
uitgedacht." Zangemann piekerde en piekerde en draaide de hele nacht 
slapeloos in zijn bed.

Toen hij op een ochtend met diep gefronste wenkbrauwen opstond nam hij 
een besluit. Zo kon het niet langer! Hij ging achter zijn gouden 
computer zitten en scheef het ene programma na het andere. In deze 
programma's legde hij haarfijn vast wat zijn uitvindingen moesten doen 
en wat in géén geval mocht gebeuren. De chaos moest stoppen!

Toen hij klaar was stuurde hij alle nieuwe programma's van zijn gouden 
computer naar de apparaten van de mensen. Hij gaf zijn luidsprekers de 
opdracht alleen nog zijn lievelingsmuziek te spelen als hij binnen 
gehoorsafstand was. Hij programmeerde de ijsjesmachines om in de middag
geen ijs meer te verkopen. Hij wilde natuurlijk niet dat er bij een 
wandeling een ijsvlek op zijn dure broek zou komen. De hele dag zat hij 
achter zijn computer en typte en typte en typte…

## 26 ##
==== Slide 14
[D]e zomervakantie was al half voorbij. Ada stond voor haar grote 
project en krabde zich achter de oren. Uit oude onderdelen had ze een 
skateboard gebouwd en er een motor op aangesloten die die wielen liet 
draaien. Met een gemotoriseerd skateboard kon Ada na schooltijd nog 
sneller naar de bibliotheek of schroothoop sjezen. Maar het werkte niet. 
Als ze erop stond en de Ga!-knop indrukte bewogen de wielen, maar veel 
te snel. Ada viel bij het starten elke keer van het skateboard. Wat ze 
ook probeerde, ze kreeg het niet voor elkaar.

Na voor de honderdste keer op haar achterste gevallen te zijn, ging ze 
naar de bibliotheek. Daar vond ze eigenlijk altijd antwoorden op haar 
vragen. En inderdaad, op het internet stuitte ze op een programma dat 
iemand voor een elektrische scooter geschreven had. Ook die moest 
langzaam starten. Ada downloadde het programma naar haar telefoon.

Terug op de schroothoop nam ze enkele programmadelen over voor haar 
skateboardprogramma. Ze paste een paar dingen aan en bleef sleutelen.

Meerdere mislukte pogingen later, op de laatste vakantiedag, ging Ada 
wederom op het skateboard staan en drukte op de Ga!-knop. Het skateboard 
begon langzaam te bewegen en daarna sneller. Het werkte! Ze probeerde te 
remmen. Het lukte! Ada juichte van plezier en nam een uitstapje naar het 
park.

** 27 **

[[I:ada-p27
IMAGE: Ada racet met haar elektrische skateboard over de stoep door de stad. Ada's skateboard is blauw met grijze en roze wielen. het elektronische deel zit boven het skateboard (in tegenstelling tot Zangemanns skateboard waar het elektrische deel er onder zit). Ada houdt in beide handen een afstandsbediening met een korte antenne om het te besturen.
Achter Ada lopen Marie en Tonie die hun eigen skateboards onder hun arm dragen en die met verbazing kijken naar Ada die ze voorbij schiet en voor hun uit rijdt.
Marie heeft donker lang haar met twee vlechten vastgemaakt met oranje clips, gele oorbellen, een fuchsia shirt met witte mouwen en paarse horizontale strepen, een witte rok, witte en gele sneakers, witte sokken, een witte pet met gele zijkanten en een lichtpaarse rugzak. Marie heeft een blauw kunstbeen. haar skateboard is blauw met gele wielen.
Toni heeft rood haar, opgeschoren aan de zijkanten. Hij draagt een blauwe trui, donkergroene broek en witte schoenen. Hij heeft een rode rugzak met witte inzetten en schouderbanden. Eén hand houdt hij naast zijn mond.
Zijn skateboard is paars met oranje wielen.
Er lopen ook een vader en zoon in de andere richting: de vader is gekleed in een blauwgeblokt jack en blauwe broek en houdt een bruine koffer vast. Hij lacht naar Ada.
Zijn zoon heeft een blauw shirt, blauwe korte broek, witte schoenen, een bruine rugzak en een rode en witte pet. Onder zijn arm heeft hij een geel Zangemann skateboard met lichtbruine wielen en hij grijnst naar Ada.
Op de achtergrond staat een bakkerij met grote ramen waardoor je het brood kan zien. Het heeft een groen en witgestreepte luifel om de hoek en een bord op de stoep met een lijst van de producten.
Boven aan de gevel wordt een grote pretzel getoond.
Op de weg is een plas water die het blauw van de lucht reflecteert.
]]

## 28 ##
==== Slide 15
Toen Ada op de eerste schooldag na de vakantie met haar skateboard naar 
school reed, waren de andere kinderen onder de indruk. In de grote pauze 
was Ada omringd door nieuwsgierige klasgenoten.

“Hoe kan je met jouw skateboard op de stoep rijden?” vroegen ze.
[[I:ada-p28
IMAGE: Ada stopt op haar skateboard omringd door kinderen. Marie staat aan een uiteinde. Ze wijst naar Ada's skateboard en ze praat.
Naast haar is Bram, met kort blond haar, een donkergrijze helm, bril, een groen shirt met witte kraag en manchetten, lichtblauwe broek met witte zoom en grijze schoenen met witte zolen. Hij heeft een rood skateboard met oranje wielen.
Achter Ada staan vier andere kinderen. Aan het andere uiteinde staat Toni te lachen.
Met één hand raakt hij zijn kin aan terwijl hij met de andere zijn gele helm aan de banden vasthoudt.
]]

** 29 **

Ada dacht even na en zei “Ik denk dat het niet aan jullie skateboards 
ligt, maar aan de software erin. Waarschijnlijk is in die software 
geprogrammeerd dat de skateboards niet op het voetpad mogen. Maar dat is 
aan te passen!”

Die avond probeerde Ada haar theorie uit op het skateboard van haar 
klasgenoot Toni. Ze werkte stiekem tot laat in de nacht en de volgende 
dag kon Toni weer op de stoep rijden. Helaas kon zijn skateboard nu niet 
langer de geluiden maken die zijn ouders van Zangemann hadden gekocht. 
In plaats daarvan maakte het elke 10 minuten een vreemd geluid dat klonk 
als een langgerekte boer. Ada wist dat in programma’s steeds weer zulke 
kleine fouten konden opduiken. Toni’s boerende skateboard was eigenlijk 
best grappig.
[[I:ada-p29
IMAGE: Hinkelbaan met kalk getekend op asfalt. In een rij, in vierkante vakken, de nummers 1, 2, 3 en 4 naast elkaar, 5, 6, en 7 en 8 naast elkaar. Nummer 9 zit niet in een vierkant vak maar in een bredere halve cirkel achter de vierkanten van de nummers 7 en 8.
Tussen het nummer 1 en nummer 2 staat een blauwe drinkfles met witte polkadots.
Een geel Zangemann-skateboard met oranje wielen aan de zijkant van de hinkelbaan verbergt eigenlijk nummer 1.
]]

## 30 ##
==== Slide 16
[S]teeds meer kinderen kwamen ‘s middags na school langs bij Ada op de 
schroothoop, en ze hielp hen de programma’s in hun skateboards te 
herschrijven. Sommige van haar klasgenoten waren helemaal weg van deze 
nieuwe ontdekking. Ongelofelijk wat je allemaal kon doen met 
programmacode! Ze wilden van Ada alles over programmeertalen leren. En 
al snel reden ze met hun skateboards weer overal waar ze wilden.
==== Slide 17
Maar dat was niet alles! Met de software konden ze hun skateboards 
nieuwe coole mogelijkheden geven. Marie maakte kleurrijke ledlampen aan 
haar board die, afhankelijk van haar snelheid, in verschillende kleuren oplichtten. 
En Bram bouwde aan zijn skateboard oude propellers die voor extra 
aandrijving zorgden.
[[I:ada-p30
IMAGE: Een groene batterij met een rode en een gele draad, een stekkerdoos, lijm, een klos soldeer en twee potloden.
]]

** 31 **

Ada, Toni, Marie en Bram brachten veel middagen op de schroothoop door. 
Ze hadden zowaar een heuse werkplaats ingericht waarin ze 
urenlang hun programma’s konden verfijnen. Daarbij luisterden ze naar 
muziek uit de luidsprekers die Ada voor Alan had gebouwd.

“De luidsprekers van je broer zijn veel luider dan die van ons”, merkte 
Toni op, die bezig was een snelheidsmeter aan zijn helm te bevestigen. 
“Dat ligt vast en zeker aan de software”, zei Marie.

Samen veranderden ze daarop de software voor de luidsprekers. Ze 
speelden de muziek zo hard als mogelijk en dansten samen wild op de 
muziek.
[[I:ada-p31
IMAGE: Een schroevendraaier met oranje en grijs handvat, rode tang en drie leds: geel, groen en roze.
]]

## 32 ##

[[I:ada-p32
IMAGE: Werkplaats op de schroothoop onder de veranda van Ada's huis.
Ada zit op een frisdrankkrat met een been onder zich gevouwen en gebruikt ene soldeerbout.
Bram staat naast haar en haalt een luidspreker uit elkaar.
Marie zit op twee autobanden met een arm op een tafel en haar skateboard ondersteboven waar draden uit komen. Ze praat met Alan, die staat met zijn armen leunend op dezelfde tafel.
Op de tafel liggen ook een tang, twee steeksleutels, een klos soldeer, een blik blauwe verf (een beetje verf is opgedroogd op de tafel) en een karaf met twee glazen met daarin een roze drank.
Toni test zijn skateboard met toegevoegde gele vleugels en een ventilator. Het boert.
]]

** 33 **

[[I:ada-p33
IMAGE: Marie en Ada's moeder dansen, naar elkaar gericht. Alan, Ada en Bram dansen in een kring.
Rechts staat een luidspreker te spelen, ondersteund door een oud olievat.
Naast de luidspreker dansen twee muizen.
Toni springt door de banden.
Ada's hond huilt als een wolf en vanuit zijn mond komen twee verstoorde muzieknoten.
]]

## 34 ##

[[I:ada-p34
IMAGE: Handen die mooie ijshoorntjes vasthouden: blauw ijs met een chocoladehart erbovenop en slagroom op de chocolade, groen ijs met gekleurde sterren met een kleine komkommer op een stokje, roze ijs in de vorm van een vis, piramidevormig ijs met snoepjes en chocoladesaus en een kers op de top, regenboogijs met een geel parapluutje, blauw ijs in de vorm van een geest met snoepjes erop.
]]

** 35 **
==== Slide 18
[E]lke dag maakte Ada en haar vrienden plannen voor de middag. Uit een 
kapotte ijsjesmachine bouwden ze een nieuwe die ijs in elke denkbare vorm
en kleur kon maken. Ze aten vierkant ijs, hartvormig ijs en zelfs 
piramidevormig ijs, alsook aardbei, framboos en regenboogijs, en 
allemaal met discodip en chocodip: veel beter dan de keuzes uit de 
Zangemann-machines.

Soms konden ze zelfs volwassenen helpen die problemen met hun computers 
hadden. Toni herprogrammeerde zijn vaders strijkmachine zodat die ook 
weer stropdassen kon strijken. Zangemann had een pesthekel aan 
stropdassen en had het zijn apparaten verboden. Voor de buschauffeur 
bouwden ze een automatisch bewateringssysteem uit oude slangen en een 
computer zodat haar planten niet zouden verdrogen in de zomerdag. En de 
conciërge hielpen ze zijn stofzuiger zo om te bouwen dat deze speelgoed 
automatisch herkende en niet meer opzoog.

Sommige dingen bouwden ze puur voor de lol, zoals de scheetmachine die 
ze in de stoel van hun wiskundeleraar plaatsten. Als mevrouw Gernet ging 
zitten speelde de machine een klein scheetgeluidje af. Mevrouw Gernet 
vloekte dan, maar Ada wist zeker dat ze stiekem ook een beetje moest 
grijnzen.

## 36 ##
==== Slide 19
[O]p een dag merkte Zangemann dat sommige computers niet meer luisterden 
naar zijn programmeerbevelen. Geschrokken en stomend van woede belde hij 
de president. Hij brulde met een bevende stem: “Iemand herschrijft de 
programma’s in mijn apparaten. Dat kan niet, dat zijn namelijk mijn 
uitvindingen. En het is veel te gevaarlijk als iedereen met computers 
kan doen wat hij of zij wil. Daar moet je een wet tegen maken!”

De president wilde Zangemann niet boos maken. Alle computers van de 
regering waren geprogrammeerd door Zangemann. Zonder die computers kon 
de regering het land niet meer besturen. Dus keurde het parlement een 
wet goed zoals Zangemann het wilde:

“Alle computers, die niet naar Zangemann luisteren zijn verboden. 
Iedereen die Zangemann’s apparaten herprogrammeert moet 500.000 
goudstukken betalen!”

** 37 **

[[I:ada-p37
IMAGE: De president wordt gebeld door een boze Angemann.
De videotelefoon bestaat uit een oude rode Zangemann-telefoon met draaischijf verbonden aan een monitor. Zangemanns gezicht verschijnt op de monitor terwijl een gele vlam van Zangemanns bulderende stem uit de telefoon komt. De president houdt de hoorn op armlengte afstand.
De president heeft wit haar en draagt een lichtblauwe blouse, een rode das en een blauwe jasje met gele knopen.
De president zit op een groene stoel met witte verticale strepen en zijn andere hand ligt op het bureau. Op het bureau liggen behalve de videotelefoon ook beschreven papieren en een open vulpen.
De president was een boterham aan het eten met ham, kaas en sla, met twee olijven op een prikker er doorheen bovenop een blauw servet met witte strepen.
]]

## 38 ##
==== Slide 20
Toen Ada en haar vrienden dit hoorden waren ze echt woedend. “Dit is zo 
oneerlijk” zeiden ze. “We hebben onze skateboards zelf omgebouwd en 
geherprogrammeerd. Ze zijn nu veel beter. Dat laten we niemand ons 
afpakken!”

Ze verzamelden voor een van hun gebouwde ijsjesmachines en bespraken de
situatie. Het was duidelijk dat iets gedaan moest worden aan deze nieuwe 
wet, en ze smeedden een plan …
[[I:ada-p38
IMAGE: Blikken met groene, blauwe en roze verf, een verfkwast met gele vers, een lichte groene marker en een groot stuk opgerold karton waarop blauwe verf is geknoeid.
]]

** 39 **
==== Slide 21
[D]e volgende dag gingen ze niet naar school. In plaats daarvan reden ze, 
met grote protestborden onder hun armen, op hun skateboards naar het 
parlementsgebouw, en gingen voor het gebouw zitten. Aan enkele borden 
hadden ze de avond ervoor ledlampen vastgemaakt die nu fel 
knipperden. Ze hadden hun luidsprekers aangesloten zodat iedereen in de 
straat kon horen wat ze zeiden. Enkele voorbijgangers stopten en vroegen 
de kinderen waar ze voor demonstreerden.
“Voor softwarevrijheid!” antwoorden ze in koor en vertelden de 
volwassenen hun verhaal. Onder de indruk knikten de volwassenen, en ook 
de president keek nieuwsgierig naar de spandoeken toen hij het gebouw 
binnenliep.

Ook de volgende dag gingen Ada en haar vrienden weer zitten voor het 
parlementsgebouw. Deze keer met ondersteuning. Sommige klasgenoten, 
waarvoor Ada hun skateboards geherprogrammeerd had, waren ook gekomen. 
Toni’s vader en andere volwassenen wilden het protest ook steunen. Ze 
vonden de apparaten van de kinderen erg praktisch.
[[I:ada-p39
IMAGE: Gele en groene verf op de vloer en waskrijtjes in geel, rood, blauw, groen en bruin. De laatste drie liggen in hun grijze kartonnen doos.
]]

## 40 ##

Met de dag kwamen er meer en meer kinderen en volwassenen 
mee protesteren. De buschauffeur die ze hadden geholpen kwam met haar 
bus voorgereden. Ze toeterde luid om nog meer mensen te wijzen op de 
demonstratie. De conciërge bracht een paar vrienden mee. En Toni’s vader 
kwam met zijn collega’s, die allemaal automatisch gestreken stropdassen 
droegen. Zelfs mevrouw Gernet kwam. De menigte werd steeds groter en na 
een week waren er niet alleen protesten in Ada’s stad; nee, overal in 
het land werd gedemonstreerd.
[[I:ada-p40-41
IMAGE: Groep protesteerders. Onder hen zijn Ada's moeder die Alan's hand vasthoudt en een roze ijsje omhoog houdt; drie collega's van Toni's vaders in nette kleren met stropdas; twee kinderen die het spandoek "Doe je huiswerk meneer President en wij doen het onze!" omhoog houden; een robot met rupsbanden, strijkijzers als voeten, een elektrische ventilator als borstkas, een monitor als hoofd en een garde als één hand en een blauw ijsje vasthoudend in zijn andere hand; twee ouders die een bord dragen met de tekst "Hacking 4 Freedom"; een dame met een elektronisch bord "There is a code B"; twee kleine vogels die meevliegen; de wiskundelerares Mevrouw Gernet die in haar karretje een bord heeft gestopt met de tekst "Ze zijn jong + hebben de code nodig!". De hond in het karretje blaft; Ada en Bram dragen het spandoek "Don't wreck our tech!". Marie en Toni lopen onder het spandoek en Marie spreekt door een megafoon in haar hand. Ada's familiehond draagt nu een rood harnas met stralende gele leds die passen bij de halsband.
]]

	## Groot bord: “Doe je huiswerk meneer President en wij doen het onze!”

** 41 **

[[I:ada-p40
IMAGE: Detail van de vorige afbeelding:
twee kinderen houden een spandoek omhoog "Doe je huiswerk meneer President en wij doen het onze!"
]]
[[I:ada-p41
IMAGE: Detail van de vorige afbeelding:
Ada en Bram dragen het spandoek “Zonder code is alles saai!” Marie en Toni lopen onder de banner en Marie spreekt door een megafoon in haar hand. Ada's familiehond draagt nu een rood harnas met stralende gele leds die passen bij de halsband.
]]
	## Bord leraar: “Ze zijn jong + hebben de code nodig!”

	## Middelgroot bord: “Zonder code is alles saai!”

## 42 ##

[A]da protesteerde elke week voor het parlementsgebouw, zelfs in de 
stromende regen. Op zo’n regenachtige dag, toen de president voorbij de 
groep zeiknatte kinderen kwam, kon hij niet anders dan hun volharding 
bewonderen. Hij vroeg Ada: “Waarom zit jij hier elke dag? Wat wil je 
bereiken?” Ada antwoordde, “We willen zelf kunnen bepalen wat we wel en 
niet met onze computers doen.” Haar vrienden riepen in koor: “Zonder 
code is alles saai! Zonder code is alles saai!” en “We willen de code! 
We willen de code!”

De president keek naar de vastberaden blikken van de kinderen. Als 
hij eerlijk was, wilde hij ook graag zelf besluiten wat de regering met 
haar computers kon doen en wat niet. Maar hij begreep niets van 
computers en code, dus hadden ze dat altijd aan Zangemann overgelaten. 
Diep in gedachten betrad de president het gebouw.
==== Slide 22
[[I:ada-p42
IMAGE: Een van Ada's vrienden light op haar buik met een voet in de lucht en typt op een laptop. Hij heeft golvend bruin haar met een scheiding in het midden, een rode hoody, blauwe broek en witte sokken maar geen schoenen.
Naast de computer staat een groene mok en liggen twee open boeken.
]]
De volgende dag nodigde de president Ada en haar vrienden uit. “We 
willen ook zelf de controle over onze software hebben. Daarvoor moet de 
regering onafhankelijk zijn van Zangemann. Kan je me vertellen wat je 
over computerprogramma’s weet?”, vroeg hij. Enthousiast legden ze hem 
uit hoe software werkt en wat je er allemaal mee kan doen. De president 
stond versteld.

** 43 **

Met deze nieuwe kennis kon de regering haar eigen software ontwerpen, 
zoals ze het wilde – helemaal zonder Zangemann. Onmiddellijk riep de 
president zijn adviseurs bij hem. In een grote groep bespraken ze met de 
kinderen wat ze graag aan de software wilden veranderen en verbeteren.

Die avond gingen de kinderen trots en tevreden naar huis. Eindelijk 
gebeurde er wat! Hun lange protest was het waard.
[[I:ada-p43
IMAGE: Ada en haar vrienden in het kantoor van de president. Ada herprogrammeert de computer van de president.
Toni installeert een luidspreker voor de secretaresse van de president.
Marie en Bram zitten op de vloer en praten, en Marie heeft een laptop op schoot met een sticker van het logo van de FSFE (drie sterren: erwtengroen, hemelblauw en zeeblauw).
Op de vloer staat een schaal moet snoep en een schaal met ijsjes.
De telefoon van de president rinkelt, maar niemand antwoordt.
]]

## 44 ##

[D]e volgende ochtend rinkelde de telefoon van de president erg vroeg. 
Het was Zangemann. Hij was woedender dan ooit. “Zonder mij zullen de 
computers van de regering niet langer werken,” dreigde hij. Maar de 
president hield het gesprek kort en hing snel op. De telefoon rinkelde 
nog veel vaker die dag, maar niemand nam op. De president zat samen met 
Ada, Toni, Marie, Bram en experts van de regering in een bespreking.

[[I:ada-p44
IMAGE: Een boodschapper, die een hoed met pluim draagt, speelt een trompet waaraan een rode vaandel hangt.
]]
De dagen daarna spraken ze van ‘s ochtends tot laat in de avond en 
ontworpen ze hun eerste programma’s voor de computers van de regering. 
Door Zangemanns telefoontjes werden ze niet langer gestoord. Toni had 
het goede idee om de telefoon te herprogrammeren.  
Als Zangemann belde hoorde hij  
alleen nog een automatisch antwoord:  
“De regering wil alleen nog  
software gebruiken die ze vrij kan  
gebruiken, begrijpen, verspreiden en  
verbeteren. Dank voor uw oproep.”
==== Slide 23
Na vele weken van protesten en  
gesprekken was het eindelijk zo ver:  
het parlement schafte de oude  
Zangemann-wet af! In plaats daarvan  
kondigde de regering aan:

** 45 **

“Iedereen is toegestaan om zelf diens computer te programmeren zolang ze 
zich daarbij aan de andere wetten houdt.”

Bovendien werd een nieuw schoolvak ingevoerd: computerhardware en 
-software.
[[I:ada-p45
IMAGE: De president met Toni, Bram, Marie, Ada en een boodschapper die op de trompet speelt.
Marie staat op een huishoudtrap en spreekt in een microfoon.
Conrad houdt de trap stevig vast waarop Marie staat.
Ads staat op een stoel en houdt een kopie van de nieuwe wet vast met een zegel erop.
Ada's hond zit voor haar.
]]

## 46 ##
==== Slide 24
Die avond vierde iedereen samen een groot feest. Ada, Alan, Toni, Marie, 
Bram, de andere kinderen van school en hun ouders, de president, 
mevrouw Gernet, de buschauffeur, de conciërge: ze waren er allemaal 
bij. Ze versierden de straten, luisterden naar luide muziek en aten ijs 
zoveel als ze wilden en in elke denkbare vorm en kleur.
[[I:ada-p46
IMAGE: Feest 's avonds.
Kinderen houden ijsjes vast en ballonnen met de woorden "I love FS (Ik hou van Vrije Software)".
Andere kinderen rijden op skateboards.
Lijnen met gele en oranje vlaggetjes hangen.
Muziek komt uit een luidsprekersysteem.
Mevrouw Gernet houdt een roze boomvorming ijsje omhoog met een gele ster erop.
Ada's moeder danst met een meneer.
]]

** 47 **

Terwijl anderen tot laat in de nacht bleven feesten, knepen Ada, Toni, 
Marie en Bram ertussenuit naar hun werkplaats. Ze hadden al veel 
ideeën voor nieuwe uitvindingen. En ze wilden er direct mee beginnen.
[[I:ada-p47
IMAGE: De president, de secretaresse en andere mensen zitten om een tafel en genieten van gekke ijsjes.
De lijn met gele en oranje vlaggetjes loopt door van de vorige afbeelding.
Een klein meisje heeft net haar roze geestvormig ijsje uit de aangepaste ijsjesmachine gehaald.
Ada's hond, Bram, Marie, Ada en Toni sluipen weg van het feest.
]]

## 48 ##
==== Slide 25
[E]n Zangemann? Van hem heeft men niet zoveel meer vernomen. Misschien 
zit hij nog altijd geërgerd achter zijn gouden computer. Misschien durft 
hij niet meer de straat op te gaan en heeft hij alle luiken van zijn 
landhuis dichtgedaan, zodat hij zich niet druk hoeft te maken over wat 
anderen doen met zijn uitvindingen. Maar misschien kijkt hij ook door 
zijn telescoop naar de wereld en ziet hij wat de kinderen elke dag nieuw 
uitvinden. Misschien herinnert hij zich hoeveel plezier het hemzelf vroeger 
gaf om te sleutelen en te experimenteren. En misschien, heel misschien, 
eet hij piramidevormig frambozenijs met discodip.
[[I:ada-p48
IMAGE: Ada's kleine hond ruikt aan een spoor van ijs.
]]
===== Slide 26
** 49 **

[[I:ada-p49
IMAGE: Een spoor van snoepjes en frambozenijs op de grond.
]]

## 50 ##

Dankwoord

Veel dank aan Reinhard Wiesemann van het Linuxhotel voor de financiële 
steun voor het boek en motivatie om niet langer te plannen maar ook te 
doen. Dank aan Sandra Brandstätter, die met elk nieuw ontwerp voor de 
illustraties plezier gebracht heeft. Dank aan mijn redacteur Wiebke 
Helmchen, met wie het leuk was het verhaal te ontwikkelen en aan te 
scherpen.

Dank aan Bea en Bennie, Brian, Christine en Marc, Cory, Bernhard, Isabel 
en Amelia, Katta, Kristina, Martin, Mona en Arne, Nina, Oliver, 
Reinhard, Sabine en Torsten voor goede ideeën, inspiratie en praktische 
tips, en aan de vele mensen van de Vrije Softwarebeweging, waarvan ik 
kon leren en wiens betrokkenheid me motiveert.

Hartelijk dank aan mijn familie die mij ‘s ochtends vroeg en ‘s avonds 
laat in de vakantie lieten schrijven en die mijn werk voor 
softwarevrijheid altijd ondersteunt. In het bijzonder wil ik mijn 
kinderen bedanken die mij bij het voorlezen met nieuwe ideeën 
inspireerden. Zonder hen zou dit boek niet bestaan.

** 51 **

[[I:ada-p51
IMAGE: Ada's hond kwispelt na het vinden van Zangemann, verborgen achter een gordijn terwijl hij een ijsje eet met snoepjes en een blauw parapluutje erop en waarvan veel frambozenijs drupt.
]]

## 52 ##

Over de auteur
Matthias Kirschner

[[I:ada-p52
IMAGE: Close-up van Matthias glimlachend, zwaaiend met een hand en met een headset op. Matthias heeft kort haar en een klein baardje.
]]
Matthias was als kind al gefascineerd door computers en software. Hij 
had al vroeg een internetaansluiting en heeft daardoor veel geleerd. 
Kinderen hebben het recht hun toekomst in eigen hand te nemen. Daarom 
zet Matthias zich in voor het doel dat alle mensen software in 
zelfbeschikking kunnen gebruiken. Hij wil ook een elektrisch skateboard 
met Vrije Software bouwen.

** 53 **

Illustrator
Sandra Brandstätter

[[I:ada-p53
IMAGE: Sandra glimlacht met een potlood in haar hand voor haar kin. Ze heeft oortjes in met een microfoon in de draad. Sandra heeft kort haar en een bril.
]]
Sandra heeft altijd graag geknutseld met scharen, tangen, lijm, draad, 
stof en papier. Vandaag werkt ze als een illustrator, stripauteur en 
karakterontwerpster voor animatiefilms en series, bijvoorbeeld voor de 
Duitse televisieserie Trudes Tier. Op een ijsjesmachine zou Sandra
kiezen voor een romig regenboogijs met citroenkomkommersmaak en veel 
spikkels.

## 54 ##

Website bij het boek


De Free Software Foundation Europe e.V. is een liefdadigheidsvereniging 
zonder winstoogmerk die gebruikers in staat stelt om technologie te 
controleren. Software is sterk verweven met alle aspecten van onze 
levens. Het is belangrijk dat deze technologie ons tot iets in staat 
stelt in plaats van ons te beperken. Vrije Software geeft iedereen het 
recht om software te gebruiken, te begrijpen, aan te passen en te delen. 
Deze rechten helpen het ondersteunen van andere fundamentele vrijheden 
zoals de vrijheid van meningsuiting, pers en privacy.

Op de website van het boek vind je meer informatie en materiaal: 
https://ada.fsfe.org

** 55 **

Licentie

Het boek Ada & Zangemann: Een verhaal over software, skateboards en 
frambozenijs door Matthias Kirschner en Sandra Brandstätter is 
gelicenseerd onder “Creative Commons Attribution-ShareAlike 4.0 
International (CC BY-SA 4.0).”

https://creativecommons.org/licenses/by-sa/4.0/

## 56 ##

[[I:ada-p56
IMAGE: Een hand die visvormig ijs op een hoorntje vasthoudt met een komkommertje op een versierde steker, om in te kleuren. In de hoek onderin een schrijvend potlood.
]]
Bedenk een paar lekkere, leuke of gekke ijssoorten en teken ze in de 
ijshoorntjes op de volgende pagina. Meer kleurplaten en informatie over 
het boek is te vinden op https://ada.fsfe.org.

** 57 **

[[I:ada-p57
IMAGE: Drie handen die net zo veel lege ijshoorntjes vasthouden om op te tekenen en te kleuren. In de lucht boven het middelste hoorntje is een parapluutje.
]]

## 58 ##

** 59 **

## 60 ##

[[I:back_cover-a
IMAGE: Een soldeerbout en een kwast en blik gele verf, verbonden met wit elektriciteitskabel dat een kader vormt.
]]

[D]e uitvinder Zangemann is wereldberoemd en ongelofelijk rijk. Ouders 
en kinderen houden van zijn fabelachtige technische uitvindingen. 
Maar op een dag is er een probleem: de elektronische skateboards van de 
kinderen werken niet meer goed. Wat is er aan de hand? De nieuwsgierige 
Ada heeft door wat er aan de hand is. Samen met haar vrienden 
experimenteert ze met hardware en software en de kinderen smeden een 
plan: Zangemann zal niet langer als enige controle over de apparaten 
hebben!

Een boek dat bij kinderen de interesse voor sleutelen aanwakkert en een 
autonome omgang met techniek aanmoedigt.

[[I:back_cover-b
IMAGE: Een stekkerdoos, met ingaand en uitgaand de witte elektriciteitskabel die het kader vormt.
]]
